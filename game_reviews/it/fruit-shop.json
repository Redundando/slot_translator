{
    "studio": "NetEnt",
    "text": "\nFruit Shop\nIn questa recensione ci concentriamo su una delle macchinette più conosciute tra i titoli firmati da un colosso come NetEnt. Parliamo di Fruit Shop che non sarà un game da ricordare per fantasia o per grafica, ma è una slot online che sa intrattenere il pubblico. Non a caso dal suo successo è nata anche una versione natalizia che richiama proprio il clima festivo. Riesce a catturare il giocatore per la presenza di giri gratuiti che aiutano un gamer ad accumulare vittorie interessanti partendo dal gioco base. Come lascia facilmente intendere il suo nome, il tema è quello della frutta che è un vero must per questo tipo di giochi online. Non servono abilità particolari per giocare, ma basterà impostare le proprie scommesse e affrontare le funzionalità di gioco. Questo la rende molto pratica sia per i giocatori neofiti, che per gli esperti sempre pronti a darsi una possibilità di vincita.\nGrafica e simboli di gioco\nCome già accennato, il design non è il punto di forza della slot: l’idea è quella di ricreare un negozio di frutta. La software house ha voluto inserire le bobine dentro una classica bancarella di frutta. E così, in una qualsiasi giornata soleggiata, si può giocare con frutta dai colori sgargianti, simboli semplici e animazioni pressoché nulle. Le icone richiamano, in stile cartoon, alcuni tra i più noti prodotti che consumiamo quotidianamente.\nMa diciamo la verità: il suo aspetto non rende merito al tipo di gameplay che offre, perché Fruit Shop ha da dire molto più di quanto sembri. La musica è vivace e riesce a sposarsi al meglio con l’atmosfera generale del gioco, con brevi jingle che accompagnano la vittoria.\nIl giocatore dovrà solo impostare la dimensione della scommessa e sfidare la fortuna con le sue 15 linee di pagamento. Quando realizzi una combinazione vincente con 3 o più simboli di frutta (2 o più simboli nel caso delle ciliegie) ti saranno subito assegnati dei giri gratuiti. Le combinazioni composte dalle carte da gioco non avranno questa capacità, anche se saranno molto importanti quando ti trovi nella funzionalità Free Spin. Scoprirai il numero di giri vinti grazie a un messaggio che appare sullo schermo. Ma ricorda: 2 o 3 ciliegie permettono di sfruttare un altro giro gratuito, mentre 4 frutti a caso offrono 2 giri gratis, fino a un massimo di 5 spin con altrettanti simboli. Durante questa funzione è anche possibile vincere giri extra per potenziare la tua sessione gratuita e ottenere sempre più vittorie.\nConsiderazioni finali sulla slot Fruit Shop\nCome avrai capito da questo nostro viaggio conoscitivo, Fruit Shop è la semplicità più assoluta per il settore delle slot. Può trarre in inganno per il suo aspetto, ma è comunque un gioco divertente e capace di aiutarti a vincere cifre importanti. E’ una slot classica rivisitata in chiave moderna, che deve molto ai free spin che offre, pur avendo un gameplay privo di colpi di scena. E’ interessante la funzione wild Fruit Shop che permette di pagare x2 rispetto alla scommessa effettuata. Il suo RTP arriva al 96,70%: ecco perché continua a piacere nonostante la sua semplicità!\n",
    "images": [],
    "featured_image": [
        {
            "alt": "Fruit Shop",
            "src": "https://img.slotjava.it/wp-content/uploads/2020/02/fruit-shop-netent_new-286x217.jpg",
            "filename": "fruit-shop-netent_new-286x217.jpg"
        }
    ],
    "name": "Fruit Shop"
}