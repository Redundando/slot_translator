{
    "studio": "Quickspin",
    "text": "\nTreasure Island\nI racconti di feroci pirati che solcavano i sette mari a bordo di temibili vascelli, andando a nascondere tesori d’inestimabile valore sotto la bianca sabbia di splendide e remote isole caraibiche fanno parte dell’immaginario comune da tempo. Inutile quindi dire che anche le slot online ne sono state influenzate.\n\nUna fra queste è la slot Treasure Island proposta dalla Quickspin che andremo a recensire nei prossimi punti di questo articolo. Partiamo quindi dalla sua grafica accattivante, che merita di venir analizzata più nel dettaglio.\nTreasure Island – Grafica\nTreasure Island ci porta nella fitta giungla e le spiagge di un’isola tropicale, illustrata in modo quasi cartoonesco e che fa da sfondo alla griglia di gioco.\nI rulli sono decorati con bauli e botti che traboccano dobloni d’oro e drappi color rosso e blu scuro. Una grafica senza infamia e senza lode ma che si adatta perfettamente al tema della slot, senza sviare l’attenzione dai simboli della griglia.\nLa grafica di Treasure Island si rifà ai cartoni animati con illustrazioni molto caratteristiche. Infatti se da una parte abbiamo i simboli delle carte (A, K, Q, J, 10) che sono semplicemente delle iniziali e dei numeri sopra a delle vecchie cartine, dall’altra abbiamo dei personaggi che rientrano negli archetipi delle storie piratesche. Il giovane mozzo, un anziano dagli occhi stralunato, l’avvenente piratessa, il capitano con l’uncino al posto della mano ed infine un terrificante pirata-scheletro.\nI disegni sono molto curati e simpatici, rendendo interessante e un po’ diversa dal solito la slot Treasure Island. Anche per quanto riguarda la parte sonora, la slot si rifà ai cartoni animati con una musica epica e perfetta per accompagnare avventure in mezzo ai sette mari.\nTreasure Island è una slot colorata e simpatica ma non per questo meno curata di altre slot decisamente più ricercate. Ed ora che abbiamo esplorato il lato visivo e sonoro, nel prossimo punto parleremo di quello più tecnico e legato al gioco vero e proprio.\nTreasure Island – Gameplay\nSebbene a un primo sguardo, Treasure Island della Quickspin possa sembrare una slot come tante altre, è bene prestare maggiore attenzione alla griglia di gioco: quello che ci troviamo davanti, infatti, è uno schema 5×4 leggermente diverso dal più classico 5×3 diffuso online.\nOltre a mostrare, così, 20 simboli al posto dei soliti 15 la slot può godere di un numero maggiore di linee di vincita, le quali arrivano fino a 40.\nAndando a parlare di simboli speciali troviamo la bussola con sopra la scritta Bonus, che si comporta come un simbolo Scatter e permette di accedere alla modalità speciale. La nostra scelta verrà ricompensata con una vincita in gettoni, dei giri gratuiti o con l’accesso alla modalità bonus “caccia al tesoro”.\nDurante questa modalità ci muoveremo all’interno di una mappa alla ricerca di un tesoro nascosto sotto a una delle 5 X in evidenza. Sarà così possibile ottenere delle vincite minori nella speranza di trovare il tesoro nascosto e il premio più ricco.\nQuesta non è che una delle funzioni speciali in quanto la slot ha uno dei gameplay più variegati del mercato.\nSlot simili a Treasure Island\nLe slot online che trattano un’ambientazione piratesca sono molteplici. Fra queste ci sono: Pirates Charm, Blackbeard’s Gold, Ghost Pirates che rappresenta la parte più horror dei pirati e degna di nota per l’incredibile veste grafica è Pirates’ Plenty.\n\n",
    "images": [],
    "featured_image": [
        {
            "alt": "Treasure Island",
            "src": "https://img.slotjava.it/wp-content/uploads/2019/10/treasure-island_gratis-286x217.jpg",
            "filename": "treasure-island_gratis-286x217.jpg"
        }
    ],
    "name": "Treasure Island"
}