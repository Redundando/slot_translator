{
    "studio": "Quickspin",
    "text": "\nTiger’s Glory\nLa storia di civiltà antiche è molto cara al mondo delle slot online e non. Fra queste si possono trovare civiltà storicamente accurate come il gettonato Antico Egitto, oppure più fantastiche ma altrettanto misteriose come Atlantide.\nQuesta volta, invece, grazie alla slot Tiger’s Glory della Quickspin andiamo nell’Antica Roma e nelle arene dove fra il rumore metallico di lame e scudi, i gladiatori combattevano per la gloria. Un tema che sebbene non abbia la stessa popolarità di altre slot a tema storico, si è ritagliato la sua fetta di appassionati.\nAndiamo quindi a parlare di Tiger’s Glory, del suo gameplay ma anche della sua parte più artistica. Ed è proprio da qui che incominciamo la nostra recensione.\nTiger’s Glory – Grafica\nTiger’s Glory si apre su quella che è una riproduzione di un’antica arena romana, che richiama anche alla lontana il Colosseo. Ma ciò che attira l’attenzione è, ovviamente, la griglia di gioco. Quest’ultima sembra intagliata nel marmo delle colonne, racchiudendo così i rulli su cui vedremo scorrere i diversi simboli ad ogni nostro spin.\nSolitamente alla griglia di gioco non viene data la stessa attenzione dei simboli stessi, ma in Tiger’s Glory la cura nei dettagli che richiamano l’architettura dell’Impero Romano è una nota alquanto positiva. Ma ora parliamo dei simboli presenti sulla griglia.\nUn grande classico delle slot sono sicuramente i simboli delle carte da gioco, rappresentati con le loro iniziali e numeri (A, K, Q, J, 9, 10) sono in un semplice font nei colori della terra e che ricorda le lettere romane. Insieme a questi simboli così classici troveremo anche illustrazioni di gladiatori, rappresentati con ognuno delle diverse caratteristiche che vanno dalle armi agli elmi.\nUna musica solenne ed epica, che richiama i combattimenti fra gladiatori e bestie feroci, farà da sottofondo alle nostre giocate. Tiger’s Glory è una slot che sebbene non spicchi per originalità ha una cura grafica e anche sonora di tutto rispetto, rendendola quindi una slot piacevole sia per gli occhi che per le orecchie.\nE dopo aver parlato della grafica di Tiger’s Glory andiamo invece a concentrarci sul gameplay vero e proprio.\nTiger’s Glory – Gameplay\nBasta un’occhiata a Tiger’s Glory per capire immediatamente che la Quickspin abbia voluto fare un miglio in più e differenziare questa slot dalle altre che si possono trovare online. La griglia di gioco infatti, a prima vista, può sembrare affollata grazie alla presenza di ben 6 rulli e 4 linee orizzontali, per un totale di 24 simboli mostrati ad ogni giocata invece dei soliti 15.\nCom’è lecito aspettarsi da un numero così ampio di simboli, anche le linee di vincita aumentano di conseguenza arrivando alla notevole cifra di 4,096. Esistono diversi simboli che ricoprono delle funzioni speciali come ad esempio la tigre furiosa, la quale andrà a lottare contro il gladiatore e, in caso di vittoria, rimane bloccata fino alla fine di un giro gratuito bonus.\nAnche i simboli Scatter godono del rullo in più: è infatti possibile ottenerne fino a 6, i quali ci conferiranno fino a 20 giri gratuiti. Infine non è il caso di dimenticare il simbolo Wild rappresentato dall’omonima scritta circondata dalla corona d’alloro e che può sostituire i simboli tranne lo Scatter e la tigre furiosa.\nSlot simili a Tiger’s Glory\nIl tema dei gladiatori dell’Antica Roma si può trovare in altre ottime slot quali Spartacus Gladiator of Rome, Wild Gladiator o ancora Gladiator che è invece una slot interamente basata sul famoso film di Ridley Scott del 2000, Il Gladiatore.\n",
    "images": [],
    "featured_image": [
        {
            "alt": "Tiger's Glory",
            "src": "https://img.slotjava.it/wp-content/uploads/2019/10/tigers-glory_slot-286x217.jpg",
            "filename": "tigers-glory_slot-286x217.jpg"
        }
    ],
    "name": "Tiger’s Glory"
}