{
    "studio": "WMS",
    "text": "\nZeus II\nSe si nominano le slot Zeus o Zeus III a qualsiasi appassionato di slot machine, questo avrà certamente qualche esperienza o aneddoto da raccontare a riguardo! Si tratta infatti di due tra le più riuscite slot machine di casa WMS in assoluto, sia come slot online che come VLT.\nZeus II invece, fino a poco tempo fa era disponibile solo come slot terrestre e pertanto risulta essere un po’meno conosciuta rispetto agli altri giochi della stessa serie.\nA prima vista, Zeus II pare non abbia perso le caratteristiche principali della sua versione terrestre, tuttavia se la si osserva in maniera più attenta si può notare che sono aumentate le righe (4 anziché 3) e che il numero delle linee di pagamento è stato incrementato fino a 50.\nAmbientata sulla cima del Monte Olimpo, in cui Zeus è il padrone di casa a capo di tutte le altre divinità, questa slot non offre un compartimento grafico particolarmente entusiasmante, ma mantiene una linea asciutta ed essenziale, in cui l’unica cosa degna di nota è rappresentata dalla potente colonna sonora che rende l’esperienza di gioco abbastanza coinvolgente.\nRange di scommessa, RTP e volatilità\nIl dettaglio di questa slot machine che la distingue dalla maggior parte dei giochi di slot che si possono trovare online sta senza dubbio nel range di scommesse: se l’importo minimo di scommessa è stabilito a 40 centesimi, l’importo massimo ci fa sgranare gli occhi, attestandosi sulla clamorosa cifra di 1.000 €!\nUn investimento di questa portata implica la possibilità di intascare una vincita altissima, ma d’altra parte si tratta di un rischio che in pochi vogliono correre, in quanto basterebbe un giro negativo dopo aver scommesso tale cifra e il gioco si interromperebbe senza ombra di dubbio! Non si tratta di certo di una scommessa adatta ai deboli di cuore!\nUn’altra caratteristica molto positiva è data dal ritorno teorico al giocatore (RTP) che con un ottimo 96,76 % risulta essere ben al di sopra della media, tra i più alti in assoluto.\nInfine, la volatilità di Zeus II è media, il che significa che si possono ottenere sia delle vincite piccole e frequenti, sia alte e un po’ più rare.\nSimboli di Zeus II\nI simboli che si alternano sui rulli di Zeus II sono gli stessi delle versioni precedenti, abbiamo dunque pergamene, corone di alloro, monete d’oro, d’argento e di bronzo, vasi greci, arpe, elmi di Troia, navi da guerra e il cavallo Pegaso. Il simbolo più prezioso è Zeus, che offre un pagamento pari a 3,75 volte la puntata quando compare su tutti i cinque rulli.\nIl Wild è rappresentato da un tempio, ha funzione di jolly e può comparire solo sui rulli 3, 4, 5. Da segnalare infine la funzione speciale Hot Hot Super Respins, che dà la possibilità di ottenere un numero considerevole di giri gratuiti quando il simbolo di Zeus occupa tutte le quattro righe sul primo rullo.\n",
    "images": [],
    "featured_image": [
        {
            "alt": "Zeus II",
            "src": "https://img.slotjava.it/wp-content/uploads/2020/02/zeus-ii-featured-286x217.jpg",
            "filename": "zeus-ii-featured-286x217.jpg"
        }
    ],
    "name": "Zeus II"
}