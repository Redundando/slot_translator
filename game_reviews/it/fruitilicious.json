{
    "studio": "Novomatic",
    "text": "\nFruitilicious\nDa quanto tempo giocate con le slot machine? Siete dei nostalgici delle slot in stile retrò? Allora Fruitilicious è il gioco che fa per voi! Un tripudio di frutti succulenti, un gameplay facile senza particolari funzionalità speciali o bonus, Fruitilicious è perfetta sia che voi siate dei veterani oppure che vi affacciate per la prima volta in questo mondo!\nNonostante il tema sia il grande classico per eccellenza, con questa slot machine prodotta dalla software house Novomatic non vi troverete davanti a un gioco che si culla sui suoi allori vintage e trascura il design! L’aspetto della slot è infatti audace e luminoso, con una combinazione di colori verde e viola posti in contrasto. I simboli che si alternano sui rulli, pur essendo quelli tipici della tradizione delle Fruit Machine, sono riprodotti in maniera molto curata e appaiono davvero invitanti e deliziosi.\nTutto in questa slot machine è presentato in modo tale da dare complessivamente al gioco un aspetto fresco e luminoso, il che rappresenta un bel passo avanti rispetto a molte Fruit Machine che invece hanno un aspetto piuttosto monotono e anche un po’ triste.\nFruitilicious presenta degli effetti sonori molto semplici e rilassanti, per cui non vi sarà necessario silenziare l’audio mentre fate girare i rulli, in quanto sarete piacevolmente accompagnati nell’esperienza di gioco da un sottofondo per nulla invadente.\nCaratteristiche principali della slot machine\nFruitilicious è una slot molto semplice e intuitiva dal punto di vista della struttura di gioco: ha infatti cinque rulli e tre righe, mentre le linee di pagamento sono soltanto cinque. Nonostante la struttura così semplice, si tratta di un gioco con una volatilità medio alta, il che significa che dovrete pazientare un pochino prima di ottenere delle vincite, ma che la vostra pazienza potrà essere ricompensata da premi potenzialmente molto redditizi.\nGli importi delle scommesse possono essere modificati a seconda delle vostre strategie di gioco: se siete dei giocatori occasionali potete puntare un minimo di dieci crediti per linea, mentre se siete degli high roller la vostra puntata potrà arrivare fino a 2.000 crediti per linea. Le cinque linee di scommessa sono fisse, e ciò equivale a dire che il range di puntate complessive va da 50 fino a 10.000 crediti.\nIl ritorno teorico al giocatore o RTP, con un non proprio soddisfacente 95% si colloca un po’ al di sotto della media.\nSimboli e funzionalità di Fruitilicious\nPer quanto riguarda le eventuali funzionalità speciali, come abbiamo già detto, su Fruitilicious non ne troverete, ma vi dovrete accontentare di un gameplay davvero ridotto all’osso!\nTra i simboli abbiamo quelli classici delle Fruit Machine, che includono limoni, ciliegie, prugne e arance, con pagamenti fino a 25 volte il valore della puntata, uva e angurie che premiano fino a 100 volte per allineamenti di cinque simboli e il numero 7 che tra tutti i simboli è quello più redditizio di tutti, con un premio fino a 1.000 volte la vostra scommesse.\nNon ci sono simboli Wild o Scatter, ma potrete conoscere il valore di ciascuna icona nelle varie combinazioni semplicemente consultando la tabella dei pagamenti.\n",
    "images": [],
    "featured_image": [
        {
            "alt": "Fruitilicious",
            "src": "https://img.slotjava.it/wp-content/uploads/2020/04/fruitilicious_new-286x217.jpg",
            "filename": "fruitilicious_new-286x217.jpg"
        }
    ],
    "name": "Fruitilicious"
}