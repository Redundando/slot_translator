{
    "studio": "IGT",
    "text": "\nBalloonies\nVola alto nel cielo insieme alla slot machine Balloonies\nLa IGT, nota casa software produttrice di giochi per il mondo del gambling online, ci propone questa divertente slot machine in cui avremo, come compagnia durante gli spin, dei simpatici palloncini colorati a forma di animali. In questa slot i simboli sui rulli entrano in gioco in maniera diversa dal solito; i nostri animaletti infatti, fanno il loro ingresso nella griglia da gioco dal basso, spinti verso l’alto proprio come dei palloncini gonfiati con l’elio. Ognuna delle combinazioni andate a segno inoltre, farà esplodere i palloncini che ne fanno parte; questa modalità, chiamata Floating Reels, permetterà a dei nuovi palloncini di entrare in gioco al loro posto, con la possibilità di creare ulteriori combinazioni vincenti durante lo stesso “spin”. Una dinamica di gioco molto originale pensata dai produttori, che rende le partite ancora più intriganti e avvincenti.\nGrafica della slot machine\nLa IGT ci ha già abituato in passato a prodotti dall’ottima resa grafica; anche questa slot machine non tradisce le aspettative presentandosi con una buona qualità e, in particolar modo, con delle animazioni che offrono un’eccellente resa e fluidità nel movimento. Uno stile “cartoonesco” e colorato, molto piacevole da giocare; i simboli presenti raffigurano vari personaggi animali (un Elefante, un Cane, una Scimmi e una Giraffa), insieme a 3 lettere (A, K e Q) e 3 icone speciali differenti. La prima è un palloncino a forma di Stella, la seconda è un classico Palloncino Rosso con la scritta Bonus e la terza è un’icona a forma di palloncino raffigurante un Riccio che ha la funzione di simbolo Wild.\nLe funzioni e i bonus della slot\nTanto divertimento assicurato giocando con Balloonies dalla IGT; 20 linee di pagamento che si muovono su 5 rulli di gioco da 3 caselle ognuno. Scopriamo nel dettaglio come sfruttare a nostro favore le funzioni speciali. Quando la Stella entra in gioco, a prescindere dall’esito dello spin, riceveremo un moltiplicatore variabile da x2, x3 fino a x5. La Stella può comparire esclusivamente sui rulli 1, 2 e 3 e se durante uno spin ne compaiono più insieme, i moltiplicatori saranno sommati tra loro. Questa opzione, insieme alla modalità Floating Reels, può far raggiungere delle ragguardevoli somme grazie ai diversi moltiplicatori in gioco. Il simbolo con il Riccio rappresenta il Wild e può comparire ovunque sui rulli. Come sempre ci aiuterà a completare al meglio le combinazioni non andate a buon fine. In ultimo, il simbolo con il Palloncino rosso con la scritta Bonus, è lo Scatter della slot machine; come per il simbolo Wild, può comparire solo sui rulli 1, 2 e 3 e, grazie a tre di queste icone, potremmo giocare con i free spin. Saremo chiamati a scegliere uno dei tre palloncini colorati (rosso, blu e verde) che vedremo sul monitor; quello scelto ci indicherà il numero di free spin che abbiamo vinto che può variare da 4 fino a 14. Durante il bonus game avremo a disposizione maggiori probabilità di combinare più moltiplicatori insieme e aumentare così le vincite più rapidamente.\nSlot simili a Balloonies\nBalloonies è una slot machine con la quale passare delle ore di gioco spensierate, in completa serenità. Adatta ad ogni tipo di giocatore, buona per chi vuole fare un po’ di pratica soprattutto grazie alla demo free to play. Un altro prodotto di casa IGT che garantisce un livello di qualità elevato capace di far divertire anche i giocatori meno esperti; se avete apprezzato questo gioco, della stessa casa di produzione possiamo consigliarvi le slot Balloonies Farm e Da Vinci Diamonds.\n",
    "images": [],
    "featured_image": [
        {
            "alt": "Balloonies",
            "src": "https://img.slotjava.it/wp-content/uploads/2019/10/balloonies_gratis-286x217.jpg",
            "filename": "balloonies_gratis-286x217.jpg"
        }
    ],
    "name": "Balloonies"
}