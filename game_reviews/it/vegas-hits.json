{
    "studio": "Bally",
    "text": "\nVegas Hits\nLas Vegas nel corso degli anni è riuscita a guadagnarsi la nomea di “Città del divertimento”. Una città americana che accoglie chiunque voglia divertirsi e tentare la fortuna nei casinò lungo la famosa “strip”, la lunghissima strada costellata di hotel, alcuni alti come grattacieli, e locali di ogni tipo dove passare serate di puro divertimento.\nMa le luci di Las Vegas possono essere ammirate anche senza fare lunghi viaggi aerei. Infatti Vegas Hits della Bally ci propone una slot che richiama alla mente le folli notti nella città del Nevada e con un pizzico di grafica vecchia scuola.\nParleremo di Vegas Hits nella nostra recensione qui di seguito.\nVegas Hits – Grafica\nVegas Hits ci accoglie con le sfolgoranti luci della città di Las Vegas, che potremo vedere nello sfondo della slot con anche elementi dinamici come i fari che si muovono a ritmo. La slot, però, sembra voler dare maggiore attenzione a ciò che racchiude la semplicissima griglia di gioco colorata d’argento.\nInfatti ci troveremo davanti a simboli che potremmo trovare in una classica slot machine da casinò come il numero 7 rosso, le ciliege e il BAR. Ma insieme a questi simboli troveremo anche delle illustrazioni piuttosto semplici di oggetti che potremmo trovare in un qualsiasi casinò di Las Vegas come le roulette e le fiches, oppure le carte da gioco e i dadi.\nPer quanto riguarda l’accompagnamento musicale avremo modo di sentire una musica incalzante e di genere elettronico solamente durante gli spin. La traccia è senza infamia e senza lode, quindi è azzeccata per l’ambientazione ma non è particolarmente originale.\nVegas Hits è una slot online che non brilla per creatività ma riesce lo stesso a trasmettere la sensazione della città di Las Vegas e i suoi divertimenti. Ora, invece, spostiamoci nel prossimo punto della recensione dove parleremo dei suoi aspetti più tecnici.\nVegas Hits  – Gameplay\nDa un punto di vista tecnico ci troviamo di fronte a una slot che unisce gli aspetti classici del tema degli anni passati con una griglia di gioco molto comune nelle slot online. Lo schema è, infatti, l’acclamato 5×3 sebbene lo sviluppo in larghezza della slot possa far pensare altrimenti.\nLe linee di vincita sono 40 e all’interno della slot è presente un unico simbolo speciale riconoscibile per la scritta Vegas Wild, il quale si comporta come un jolly ed è in grado di sostituire qualsiasi altro simbolo in gioco.\nIn realtà esiste un ulteriore simbolo Scatter il quale può apparire nei 3 rulli centrali e, qualora ne trovassimo almeno 3 in un’unica giocata (stiamo parlando della scritta Bonus Wheel) avremo accesso alla relativa modalità bonus.\nUn simbolo simile ma con funzionalità diverse è il Money Wheel il quale ci permette di ottenere delle vincite dirette ma non di accedere a ulteriori funzionalità bonus.\nSlot simili a Vegas Hits\nInutile dire che le slot online a tema Las Vegas sono moltissime. Per questioni di spazio non possiamo elencarle tutte, ma sicuramente fra queste ci sono alcune slot interessanti come Sin City Nights, Mr Vegas, Weekend at Vegas o Vegas Party.\n",
    "images": [],
    "featured_image": [
        {
            "alt": "Vegas Hits",
            "src": "https://img.slotjava.it/wp-content/uploads/2019/10/vegas-hits-gratis-286x217.jpg",
            "filename": "vegas-hits-gratis-286x217.jpg"
        }
    ],
    "name": "Vegas Hits"
}