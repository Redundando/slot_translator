{
    "studio": "Capecod Gaming",
    "text": "\nAlaska Fever\nL’italianissima software house Capecod ha riscosso un notevole consenso con la sua Klondike Fever, in cui un simpatico minatore con barba e baffi bianchi chiamato Joe Gold, accompagnava il giocatore alla conquista dell’oro del Klondike. Su Alaska Fever ritroviamo lo stesso personaggio, che però sveste i panni del minatore ma si arma di impermeabile giallo e sale a bordo di un peschereccio verso nuovi lidi. Cambia ovviamente anche l’ambientazione, dalle montagne passiamo nel bel mezzo di un mare in tempesta, che dovrà essere affrontato per poter mettere le mani sui ricchi premi promessi da questa slot!\nSiamo un po’ di parte perché abbiamo amato giocare a Klondike Fever, ma anche questa versione marinaresca ci è piaciuta proprio tanto, a partire dalla grafica!\nLa schermata iniziale si apre con l’immagine del prode marinaio/minatore che al timone della sua barca solca i ghiacciai dell’Alaska, mentre della schermata di gioco apprezziamo il forte impatto dei colori associati a linee nitide, ben definite, che rendono l’esperienza di gioco allo stesso tempo coinvolgente e rilassante.\nCaratteristiche principali della slot machine\nAlaska Fever mostra la stessa griglia di gioco tradizionale della “versione mineraria”: anche in questo caso abbiamo cinque rulli su tre linee e venticinque linee di pagamento sulle quali si possono scommettere degli importi a partire da un solo centesimo fino ad arrivare a una puntata massima di 25 €. Il range di scommesse non è particolarmente ampio e potrebbe far storcere il naso agli high rollers, ma riteniamo che possa essere un’ottima slot machine per coloro che non amano investire tanti soldi sul gioco. La volatilità di Alaska Fever è bassa e ciò significa che possiamo aspettarci delle vincite abbastanza frequenti e costanti ma che raramente si otterranno dei grandi premi.\nUna piccola nota stonata è data dal ritorno teorico al giocatore (return to player o RTP) di questa slot, che superando di poco il 95% si colloca al di sotto della media dei giochi di slot, di solito almeno del 96%.\nFunzionalità di Alaska Fever\nAlaska Fever non è una slot particolarmente articolata per quanto riguarda il gameplay, pertanto potrebbe essere un’ottima opzione per i giocatori che amano delle modalità di gioco lineari o per i principianti che stanno ancora prendendo confidenza con il mondo delle slot machine.\nTra le funzionalità speciali di Alaska Fever abbiamo innanzitutto quella legata al simbolo Wild che non solo ha la funzione tradizionale di jolly, sostituendo tutti gli altri simboli per il completamento di una combinazione vincente, ma può anche  espandersi sui rulli determinando nuove possibilità di vincita.\nSono presenti alcuni Bonus: il primo è quello Free Spins, che regala fino a 20 giri gratuiti in cui può comparire sui rulli il Wild Espanso, in tal caso il gioco entrerà in modalità Magic Spins, in cui tutte le vincite saranno moltiplicate x 2 o 3 volte.\nAbbiamo poi il Bonus Pesca in cui il giocatore deve lanciare un amo in acqua: se si riesce a pescare un pesce si ottiene una vincita, mentre se all’amo si attacca uno scarpone non si vince nulla.\n",
    "images": [],
    "featured_image": [
        {
            "alt": "Alaska Fever",
            "src": "https://img.slotjava.it/wp-content/uploads/2020/04/alaska-fever-featured-286x217.jpg",
            "filename": "alaska-fever-featured-286x217.jpg"
        }
    ],
    "name": "Alaska Fever"
}