{
    "studio": "Pragmatic Play",
    "text": "\nWolf Gold\nInformazioni generali\nSoftware: Pragmatic Play\nRulli: 5\nLinee di gioco: 25\nImporto minimo della puntata: 0,25 €\nImporto massimo della puntata: 125 €\nVincita massima: X 200 volte la puntata\nReturn to Player (RTP): 96%\nVolatilità: media\nTema e grafica\nIl tema della storia americana, dei nativi pellerossa e delle loro tradizioni non è certo nuovo nel mondo delle slot machine: i lupi che popolano quei territori, i loro miti e le loro leggende, sono i protagonisti di diversi giochi delle principali software house.\nSe avete amato per esempio Wolf Run della IGT, popolata da lupi che ululano alla luna, oppure Wolf Rising, sempre dello stesso sviluppatore, sicuramente troverete interessante questo prodotto di casa Pragmatic Play.\nLa grafica di Wolf Gold è indubbiamente molto bella: lo sfondo della schermata è rappresentato da un panorama desertico mozzafiato, che introduce immediatamente nel tema del gioco, mentre un lupo dallo sguardo ammaliante e una grande luna piena sono il logo della slot.\nNon abbiamo in questa slot machine delle animazioni 3D o dei particolari effetti speciali, tuttavia le immagini sono riprodotte in maniera accurata e con una grande attenzione ai colori e ai contrasti.\nAlla bella grafica si aggiunge una colonna sonora a tema, che prevede musiche ed effetti sonori che riproducono i versi degli animali, tra cui gli ululati del lupo.\nIl prodotto finale è una slot machine gradevole e coinvolgente, capace di regalare un’esperienza di gioco che vi catturerà senza dubbio!\nSimboli, Wild e Scatter\nI simboli di Wild Gold sono divisi in tematici e non: tra questi ultimi ovviamente ci sono le immancabili carte da gioco dal J all’Asso, mentre tra quelli legati al filo conduttore del gioco distinguiamo i simboli regolari, il Wild e lo Scatter.\nGli animali sono gli assoluti protagonisti della slot: sui rulli troviamo infatti un’aquila, un cavallo selvaggio, puma e bisonti, che hanno valore diverso quando formano una combinazione vincente.\nIl lupo non poteva non essere il simbolo Wild, che rappresenta il jolly del gioco e può sostituire tutti gli altri simboli (ad eccezione dello Scatter) nel determinare un allineamento vincente.\nLo Scatter è invece rappresentato da un paesaggio desertico: compare solamente sui rulli dispari e regala tanti giri gratuiti.\nI simboli speciali e i tre jackpot: Mini, Major e Mega\nOltre a questi simboli, per così dire tradizionali, troviamo in Wolf Gold dei simboli speciali, i cosiddetti “Money symbols”, che sono delle sfere di colore blu che indicano premi in denaro: sono queste le icone che vi permetteranno di accedere ai tre jackpot del gioco, ossia il Mini, il Major e il Mega. Se compaiono sui rulli almeno sei di questi simboli, si accederà a una serie di giri gratuiti in cui tutte le combinazioni vincenti di una singola linea di pagamento saranno pagate, e non solo la più alta come succede invece nel gioco regolare; oltretutto, nel conteggio finale della vincita saranno inclusi anche i valori indicati nei simboli speciali.\n",
    "images": [],
    "featured_image": [
        {
            "alt": "Wolf Gold",
            "src": "https://img.slotjava.it/wp-content/uploads/2019/11/wolf-gold_featured-286x217.jpg",
            "filename": "wolf-gold_featured-286x217.jpg"
        }
    ],
    "name": "Wolf Gold"
}