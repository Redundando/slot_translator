{
    "studio": "ZeusPlay",
    "text": "\nWild Charger\nIn un mercato pieno di opzioni come quello delle slot machine, gli sviluppatori sono sempre alla ricerca di nuove idee. Assistiamo tutti i giorni alla nascita di slot machine sempre più complicate e innovative, dove grafiche super dettagliate e animazioni sempre più belle fanno a gara per cattuare l’attenzione dei giocatori e tenerli incollati allo schermo. Lo stesso avviene con diverse formule di gameplay, che spesso però finiscono per stravolgere completamente la definizione stessa di slot machine, andando a creare dei veri e propri giochi a sé.\nCon Wild Charger, la Zeusplay vuole dimostrare che per creare una slot machine degna di questo nome non c’è sempre bisogno di complessità e stravolgimenti. Ci saranno riusciti? Scopriamolo in questa recensione.\nElettricità e Semplicità con Wild Charger\nCome già accennato nell’introduzione, Wild Charger è una slot machine che ripudia completamente la complessità stilistica delle slot machine degli ultimi tempi. La sua forza è infatti nella semplicità, che non va confusa con la superficialità.\nInfatti, seppur Wild Charger sia una slot machine minimalista nel design e nel gameplay, ogni suo aspetto è curato alla perfezione.\nLa griglia (5×3) non ha una cornice, e si trova su uno sfondo di tinte blu e lilla. I simboli, composti da forme geometriche ed elementi elettrici, come lampadine, ventole o batterie, sono disegnati con semplici linee bianche.\nEppure, tutto è animato alla perfezione. Il movimento dei rulli, il lieve sussultare dei simboli ogni volta che si fermano, e le scariche elettriche che li pervadono ad ogni giocata vincente sono estremamente efficaci e accattivanti.\nAd abbracciare questa slot machine, donandole un effetto rilassante, c’è il comparto sonoro. La musica di sottofondo è in grado di calmare ogni animo, donando al giocatore giocate senza pensieri o affanni. Unica nota dolente sono gli effetti sonori per le vincite, che risultano essere un po’ troppo squillanti per l’atmosfera creata dalla slot machine.\nWild Charger: Tuoni e Respin\nInsomma, è chiaro che Wild Charger voglia offrire ai giocatori un’esperienza rilassante e semplice. Ad affiancare un comparto artistico che rispecchia pienamente questi valori c’è un gameplay estremamente tradizionale.\nCome nel caso di altre slot Zeusplay, la semplicità nel gameplay può rivelarsi un pregio per tutti i giocatori alla ricerca di esperienze poco complesse e dal feeling classico.\nFacendosi portatore di una semplicità ammaliante, Wild Charger è l’esperienza più classica che ogni giocatore possa desiderare. L’unica funzione speciale della slot machine, che riesce a dargli una traccia di unicità, è il Charging Wild. Questo simbolo, una volta apparso sul rullo, rimarrà fermo in posizione e attiverà un respin. Ad ogni respin, il simbolo Charging Wild si espanderà sul rullo, e le giocate gratuite termineranno solo quando tutti i rulli contenenti un simbolo Wild saranno occupate da essi.\nUna funzione molto interessante, che va a sostituire la più classica funzione di giocate gratuite, e che dona un tocco di unicità alla slot, rendendola perfetta sia per chi cerca un’esperienza classica, sia per chi è alla ricerca di piccole novità. La percentuale di RTP di Wild Charger è del 96% spaccato, perfettamente nella media.\nSlot Simili A Wild Charger\nSe avete apprezzato l’elettricità presente in Wild Charger, e siete alla ricerca di altre slot machine in grado di darvi delle piccole scosse, vi consigliamo Electric Avenue ed Electric Wilds!\n",
    "images": [],
    "featured_image": [
        {
            "alt": "Wild Charger",
            "src": "https://img.slotjava.it/wp-content/uploads/2021/06/wild-charger-new-286x217.png",
            "filename": "wild-charger-new-286x217.png"
        }
    ],
    "name": "Wild Charger"
}