{
    "studio": "Playtech",
    "text": "\nTorrente\nIl mondo del cinema e quello delle slot non sono poi così estranei fra loro.\nSono molti gli esempi di film famosi la cui trasposizione viene portata sui rulli delle slot online.\nLa slot Torrente della Playtech è dedicata a una serie di film di grande successo in Spagna e che vedono come protagonista proprio Torrente, un ex-poliziotto sovrappeso, con un’incipiente calvizie e politicamente scorretto.\nLa nostra recensione sulla slot inizia proprio dalla sua parte più visiva.\nTorrente – Grafica\nLa slot sembra mostrare già dalla grafica il lato irriverente dei film comici del laido poliziotto iberico.\nLa prima cosa che vedremo è un cimitero, un’ambientazione che dovrebbe essere lugubre invece risulta colorata e vivida. Totalmente in linea con l’ironia dilagante dei film.\nLa griglia di gioco è decorata in modo molto semplice, oltre che essere solo in una piccola parte centrale della schermata. Ma fra le tante cose, i simboli sono la cosa più interessante della slot. Ovviamente.\nTroviamo i classici simboli delle carte da gioco (A, K, Q, J, 10, 9) che non sono soltanto dei font colorati ma hanno anche degli elementi piuttosto simpatici. Le mutandine e i tacchi che riconducono alla passione di Torrente per le donne, come anche grossi anelli ingioiellati ed infine gli occhiali da sole e la pistola dell’ex-poliziotto. Insieme a questi troveremo anche i volti dei protagonisti del film di Torrente, differenziati anche con caselle colorate ed appariscenti.\nLa parte sonora, naturalmente, ricorda sonorità tipicamente spagnole già a partire dal massiccio uso della chitarra. Ed anche la musica, in realtà, sembra prendersi ben poco sul serio.\nTorrente è una slot che interesserà soprattutto gli appassionati della serie di film, sebbene in Italia non siano così conosciuti come in patria. Ma nonostante questo è una slot curata fin nel minimo dettaglio.\nPassiamo alla parte tecnica della slot.\nTorrente – Come giocare alla slot\nL’aspetto tecnico di questa slot che prende il nome dall’omonimo film è presto detto: un meccanismo di tipo 5*3 si dipana di fronte ai nostri occhi. I quindici simboli che vengono così mostrati si dispongono lungo venticinque linee di vincita, rispondendo con precisione ai canoni dettati dalla maggior parte delle slot online.\nTra i vari simboli a cui è bene prestare attenzione, troviamo il Vault, simbolo Scatter che permette di accedere alla modalità bonus (in cui dovremo girare una specie di ruota della fortuna prima di accedere alla stanza dei tesori), e la parte inferiore del bikini, il quale invece ricopre il ruolo di simbolo Wild in grado di sostituire qualsiasi altro simbolo ordinario in gioco.\nNon ci sono quindi enormi novità da un aspetto tecnico, ma è una slot che si fa apprezzare da chi ama le slot online.\nSlot simili a Torrente\nOvviamente non esistono slot uguali a quella di Torrente, ma comunque esistono esempi di slot basate su film comici di successo come: The Mask, Ted, Monthy Pyton and The Holy Grail, Austin Powers, Ace Ventura e The Naked Gun conosciuto in Italia col nome di La Pallottola Spuntata.\n",
    "images": [],
    "featured_image": [
        {
            "alt": "Torrente",
            "src": "https://img.slotjava.it/wp-content/uploads/2019/12/torrente-slot-286x217.jpg",
            "filename": "torrente-slot-286x217.jpg"
        }
    ],
    "name": "Torrente"
}