{
    "studio": "Evoplay",
    "text": "\nFruit Super Nova\nPer chi non può fare a meno delle slot machine in vecchio stile, è indispensabile parlare di una delle ultime proposte della software house Evoplay. In questa pagina ci concentriamo su Fruit Super Nova, una macchinetta online che riapre le porte sul tema fruttato partendo da una struttura standard 5×4. Il suo funzionamento è molto semplice, proprio perché vuole mantenere fede alle slot storiche che molti giocatori hanno avuto modo di conoscere e provare nelle sale terrestri. Si affida a un gameplay veloce e ad una serie di simboli basici che sono affiancati unicamente da uno Scatter. La slot con il suo RTP al 96,03% e 20 modi per vincere ha davvero molto da dire: lo scopriremo di seguito mostrando quali sono le sue caratteristiche di gioco.\nCaratteristiche e grafica della slot\nCome abbiamo accennato poco fa il tema trattato è in stile retrò e in qualche modo va ad influenzare anche la grafica. Si cerca quindi di mantenere un tocco classico, senza rinunciare però all’innovazione tecnologica che è il punto saldo di questo provider. Il giocatore si troverà di fronte allo schermo di una macchinetta pronta per simulare la rotazione dei rulli. Al loro interno andranno a sistemarsi diversi simboli che abbiamo già imparato a conoscere: parliamo di mele, prugne, anguria, arance, limoni, ciliegie e uva. L’obiettivo del giocatore è quello di riuscire ad abbinare tre simboli uguali per poter così sbloccare il montepremi associato al frutto. Con un pizzico di fortuna e una buona strategia di gioco sarà possibile arrivare a vincere un premio pari a 5.000 volte la propria scommessa. È bene tenere gli occhi puntati sulla mela che è stata scelta come il simbolo più remunerativo in assoluto. Con cinque mele combinate sui rulli il giocatore potrà portarsi a casa un premio pari a 250 volte la scommessa piazzata. Ma non manca neppure la presenza di un simbolo speciale.\nFunzionalità speciali\nFruit Super Nova ha uno Scatter, che è rappresentato da una stella fiammante, ma quali sono i suoi poteri e le funzionalità che può offrire? Aiuta il giocatore a creare combinazioni vincenti a prescindere dalla posizione che assumerà sui rulli. Non ci sono quindi animazioni o funzionalità aggiuntive, ma è solo attraverso lo Scatter che si potrà ampliare l’esperienza e il divertimento di gioco. È un po’ come fare un salto indietro nel tempo per riscoprire le slot di una volta.\nConsiderazioni finali sulla slot\nChiunque sia alla ricerca di un titolo estremamente semplice, intuitivo e dallo spirito tradizionale potrà fermarsi e provare Fruit Super Nova. Non ci sono fronzoli né a livello di gameplay, né di design ma questa slot permette di intrattenere a dovere i giocatori. In questo caso l’essenziale è ben visibile agli occhi e il gioco non ne risentirà minimamente, anche se alcuni nuovi giocatori potrebbero trovarla una slot troppo modesta.\n",
    "images": [],
    "featured_image": [
        {
            "alt": "Fruit Super Nova",
            "src": "https://img.slotjava.it/wp-content/uploads/2021/04/fruit-super-nova_gratis-286x217.png",
            "filename": "fruit-super-nova_gratis-286x217.png"
        }
    ],
    "name": "Fruit Super Nova"
}