{
    "studio": "NetEnt",
    "text": "\nGrand Spinn\nNell’analizzare una slot machine, sono tanti i fattori che devono essere tenuti di conto. Dalla grafica al lato più tecnico, l’analisi si snoda in un percorso sempre più approfondito del titolo al fine di illustrarne le funzionalità al lettore.\nCapita, però, di tanto in tanto, che una slot colpisca l’attenzione del giocatore nel momento stesso in cui viene aperta. È questo il caso di Grand Spinn della NetEnt, come avremo modo di sottolineare nella sezione dedicata al lato tecnico di questo gioco.\nPerché? Beh, per fare un’anticipazione è sufficiente dire che la NetEnt è riuscita a prendere delle meccaniche classiche e ormai in disuso e trasformarle in qualcosa di nuovo e interessante.\nGrafica della slot machine\nL’aria nostalgica che si respira giocando a questa slot arriva sin dal nostro primo sguardo su di essa. Sono infatti i colori e i simboli che compongono la griglia di gioco a evocare slot machine vecchie ma mai dimenticate.\nTra questi troviamo l’immancabile frutta: arance, ciliegie, nespole e angurie affollano la griglia di gioco così come accadeva con le prime slot dotate di un braccio laterale. Sebbene i simboli siano tra i più tradizionali, essi si mostrano con uno stile ben più accattivante rispetto al classico disegno 2D. Le illustrazioni pongono tutti i frutti su dei vassoi e trasmettono un senso di freschezza rinvigorente durante le nostre giocate.\nOvviamente, come è lecito aspettarsi da una slot con contaminazioni nostalgiche, non è solo la frutta a tornare protagonista: il numero 7, ad esempio, appare nelle varie giocate, così come la scritta BAR, un must per ogni slot di un tempo che si rispetti.\nCome è possibile quindi vedere, il gioco unisce aspetti tradizionali e moderni in modo uniforme e questa tendenza non cessa neanche da un punto di vista tecnico.\nLe funzioni e i bonus della slot\nParliamo della struttura di gioco di Grand Spinn della NetEnt: con la diffusione delle slot machine online e il desiderio di introdurre sempre maggiori funzioni al loro interno, la stessa griglia di gioco è cambiata radicalmente nel tempo.\nOggi la maggior parte delle slot ha cinque rulli che si fermano lungo tre linee orizzontali, mostrando quindici simboli a ogni giocata. Ci possono essere variazioni in cui vengono aggiunti rulli o linee, ma questo è il valore minimo che in genere si trova.\nQuesta slot, invece, utilizza la formula comune nelle prime slot: la 3×3. Come è facile intuire da questa formula matematica, in questo caso si ha tre rulli e tre linee, mostrando quindi solo 9 simboli in ogni giocata. In particolare sorprende vedere un’unica linea di vincita, in un mondo in cui esistono slot con centinaia di linee.\nQuesto rende il gioco estremamente più lineare, ma la NetEnt è riuscita comunque a inserire delle funzioni bonus anche in un meccanismo semplice come questo. In questo caso si parla sia dei simboli Wild che fungono da Jolly, sia dei tre simboli Jackpot.\nLa slot propone infatti tre Jackpot diversi (Mini, Midi, Mega) che moltiplicano a dismisura il valore della giocata se ottenuti.\nSlot simili a Grand Spinn\nPer chi cerca il tocco tradizionale, possiamo suggerire altre slot che sfruttano il meccanismo 3×3. Una di queste è Triple Diamond della IGT che è ancora più vicina a quelle di un tempo, oppure The Wizard of Oz della SG fino a Scuba Fishing della RealTime Gaming che invece si sposta in tutt’altra direzione da un punto di vista prettamente grafico.\n",
    "images": [],
    "featured_image": [
        {
            "alt": "Grand Spinn",
            "src": "https://img.slotjava.it/wp-content/uploads/2019/07/grand-spinn-free-286x217.jpg",
            "filename": "grand-spinn-free-286x217.jpg"
        }
    ],
    "name": "Grand Spinn"
}