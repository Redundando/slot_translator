{
    "studio": "IGT",
    "text": "\nFamily Guy\nIl mondo delle slot e quello dei cartoni animati sono un’accoppiata piuttosto inusuale, ma solitamente ne esce fuori un prodotto divertente e molto interessante da giocare.\nSoprattutto se il cartone animato in questione è il dissacrante The Family Guy, conosciuto in Italia come I Griffin. La slot The Family Guy della IGT  è un esempio di originalità e simpatia come pochi.\nMa parliamone meglio nella nostra recensione. Nel nostro articolo vedremo di parlare di The Family Guy con un occhio attento non solo alle sue parti più tecniche, ma anche a quelle estetiche. Partiamo subito ad analizzare la grafica di questa slot!\nThe Family Guy – Come un cartone animato\nIn quanto ispirato all’omonimo cartone animato, la slot The Family Guy non poteva non avere un comparto grafico di tutto rispetto e soprattutto curato fin nei minimi dettagli.\nLa slot ci fa subito immergere nell’ambientazione dell’ironico cartone animato. Sullo sfondo dell’iconico salotto della famiglia Griffin, troveremo la griglia di gioco. La grafica di quest’ultima è molto semplice, si direbbe quasi scarna, ma non è un difetto in quanto i veri protagonisti della slot sono i simboli.\nQuesti, infatti, sono rappresentati dai protagonisti della serie animata come il capo famiglia Peter Griffin, la moglie Lois, i figli teenager Chris e Meg, il perfido figlioletto minore Stewie e il cane Brian.\nAssieme a questi si trovano altri simboli riconducibili al cartone animato, come la televisione, la birra, l’orsetto Rupert e la pistola di Stewie.\nUn particolare piuttosto divertente di questa slot è il susseguirsi di frasi ironiche pronunciate dai vari personaggi dei Griffin, fino alle giocate bonus ambientate nel bar “L’Ostrica Ubriaca” con intermezzi provenienti direttamente dalla serie.\nPer quanto riguarda il lato sonoro della slot The Family Guy c’è da dire poco in realtà. Infatti come sottofondo alle giocate avremo modo di sentire il tema musicale della serie, che ovviamente ben si adatta alla slot stessa.\nAndiamo quindi al lato più tecnico di questa simpatica slot.\nThe Familiy Guy – Meccaniche di gioco\nLa slot della famiglia Griffin unisce aspetti standard a funzioni speciali: il gioco sfrutta una meccanica 5*3 con cinque rulli che mostrano tre simboli a ogni giocata. Tra le funzioni speciali che possono apparire, casualmente il piccolo genio malefico Stewie può apparire e colpire con la sua pistola la griglia di gioco.\nQuando questo succede appariranno dei simboli Wild casuali su vari rulli che potranno sostituire qualsiasi altro simbolo in gioco, dando di fatto la possibilità di ottenere delle vincite molto alte.\nMa questa è solo una delle funzioni speciali: è ad esempio possibile ottenere una funzione Scatter: durante questa modalità casuale, alcuni simboli otterranno un valore in forma di vincita e il giocatore potrà vincerla semplicemente trovandoli (non è necessario che si dispongano secondo le linee di vincita).\nLa slot è minimalista e per questo può essere complicato comprenderla in un primo momento, ma questa funzioni speciali permetteranno di godere di un’ottima esperienza di gioco.\nSlot simili a The Family Guy\nÈ facile capire che trovare un’altra slot simile sia un’impresa difficile, in quanto la tematica proposta e le funzioni di cui è dotata sono abbastanza uniche, ma è possibile provare titoli almeno simili. Uno di questi è sicuramente The Flintstones della Playtech o anche meglio American Dad sempre della stessa casa.\n",
    "images": [],
    "featured_image": [
        {
            "alt": "Family Guy",
            "src": "https://img.slotjava.it/wp-content/uploads/2019/10/family-guy-free-286x217.jpg",
            "filename": "family-guy-free-286x217.jpg"
        }
    ],
    "name": "Family Guy"
}