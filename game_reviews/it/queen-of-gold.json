{
    "studio": "Pragmatic Play",
    "text": "\nQueen of gold\nIl tema egiziano, l’abbiamo più volte visto, è uno di quelli più sfruttati in assoluto nelle slot machine e sono tantissimi i giochi, praticamente di ogni sviluppatore, che fanno girare i rulli all’ombra delle piramidi.\nQueen of Gold si inserisce in questo filone, essendo ispirato dalla figura della regina Cleopatra, tuttavia questa slot machine spicca all’interno del gruppo sia per una grafica molto moderna e originale, sia per un gameplay non tradizionale che accontenterà anche i giocatori più esigenti.\nLa prima cosa che balza agli occhi è la presenza di un rullo aggiuntivo oltre ai canonici cinque: non si tratta di un “rullo standard” ma ha esclusivamente la funzione di moltiplicatore, permettendo di portare a casa delle belle vincite.\nQuesto sesto rullo implica anche che il valore intrinseco dei vari simboli non sia molto alto, considerando che tutte le combinazioni vincenti sono moltiplicate anche fino a 100.\nIl range delle puntate accontenta sia i giocatori più prudenti sia coloro che amano scommettere anche cifre consistenti, andando da 0,25 fino a 125 € per giro.\nCome funziona il rullo moltiplicatore?\nQuesta funzionalità è senza dubbio quella che distingue Queen of Gold dalle altre slot machine e il sesto rullo ha un ruolo molto dinamico all’interno del gioco, in quanto il moltiplicatore cresce man mano che si sale di livello.\nI livelli sono stabiliti in base ai “punti Cleopatra” che vengono attribuiti al giocatore ogni volta che il simbolo raffigurante la bella regina d’Egitto compare sui rulli: in alto a destra nella schermata di gioco potrete trovare infatti un cerchio dorato che indica il livello a cui siete arrivati. Quando si raggiunge il livello più alto si otterrà un moltiplicatore di 100x!\nI simboli di Queen of Gold\nI simboli di questa slot sono incentrati sulla tematica dell’antica civiltà egizia e oltre a Cleopatra, possiamo trovare sui rulli anche il dio Anobi, Bastet e Horus; sono presenti poi, come sempre, anche i numeri e le lettere che si riferiscono alle carte da gioco.\nTra i simboli speciali abbiamo il Wild, rappresentato dal sarcofago di Tutankhamon, che ha la funzione di jolly e sostituisce tutti gli altri simboli, e una piramide illuminata di blu, che invece è lo Scatter del gioco e permette di accedere al bonus free spins.\nLo Scatter può comparire solo sui rulli dispari e quando appare per tre volte vi farà ottenere ben 10 giri gratuiti, in cui ancora possiamo trovare il sarcofago di Tutankhamon: virtualmente, dunque, su Queen of Gold è possibile avere un numero di giri gratuiti illimitato.\nAggiungiamo inoltre, che il sesto rullo che funge da moltiplicatore resta attivo anche mentre si giocano i free spins, aumentando così le possibilità di raggiungere delle vincite anche consistenti.\n",
    "images": [],
    "featured_image": [
        {
            "alt": "Queen of gold",
            "src": "https://img.slotjava.it/wp-content/uploads/2019/11/queen-of-gold_thumb-286x217.jpg",
            "filename": "queen-of-gold_thumb-286x217.jpg"
        }
    ],
    "name": "Queen of gold"
}