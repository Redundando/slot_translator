{
    "studio": "Hacksaw Gaming",
    "text": "\nThe Haunted Circus\nUn grande circo infestato rappresenta il tema della nuova slot prodotta dalla Hacksaw Gaming, una azienda nata per l’intrattenimento online fondata nel 2018. Nonostante la giovane età, dobbiamo dire che gli sviluppatori di questa software house sanno fare appieno il loro lavoro. The Haunted Circus è una slot con una grafica di certo non spettacolare, ma dal gameplay davvero interessante e con un jackpot, pari a € 2.500.000, che è la maggiore attrattiva di questo prodotto! Entrando nel dettaglio, la griglia di gioco ha una cornice d’oro e sullo sfondo si intravedono i posti a sedere per il pubblico. Il sottofondo musicale circense aiuta ad entrare ancor di più nell’atmosfera di gioco, mentre alcune semplici animazioni si attivano a seguito di una vincita. Nella parte bassa della schermata troviamo il saldo, il menù per le impostazioni di gioco, il valore della puntata che può essere variato attraverso le apposite frecce e il pulsante per far partire i giri automatici.\nCaratteristiche principali della slot machine\nLa slot ha 5 rulli e 4 righe, anche se dobbiamo ammettere che ci saremmo aspettati qualcosa di più dal Ritorno Teorico al Giocatore (RTP), pari al 94,83%. Naturalmente questo è un dato puramente teorico che influenza in minima parte il gioco, anche se con uno sforzo più da parte degli sviluppatori la slot ne avrebbe guadagnato in attrattiva. Le modalità di vincita sono 1.024 e la puntata va da un minimo di 0,20 € a un massimo di 100 €. Attraverso la funzione turbo si può aumentare la velocità dei rulli, inoltre è possibile impostare tra 10 e 1.000 giri automatici.\nSimboli e funzionalità di The Haunted Circus\nAbbiamo 9 simboli di base più 3 simboli speciali. Tra quelli base troviamo le carte da gioco dal 10 all’asso (A) che sono anche quelli che pagano meno, e i personaggi del circo: donna barbuta, clown, domatrice di serpenti e uomo forzuto. Questi simboli pagano più di tutti, anche se per avere delle vincite consistenti c’è bisogno dei moltiplicatori, che vedremo a breve.\nIl cappello con il coniglio è il simbolo Wild, ha funzione di Jolly e sostituisce tutti i simboli eccetto gli Scatter per completare delle combinazioni vincenti. La particolarità di questo simbolo è che ogni volta che compare viene sostituito da un moltiplicatore di valore differente.\nL’illusionista dagli occhi rossi è il nostro primo Scatter e dà diritto a dieci giri gratuiti, durante i quali i moltiplicatori sono in numero maggiore rispetto alla partita di base.\nIl nostro secondo Scatter è la scritta Bonus: se appare per tre volte, il sipario si chiude e si riapre su una foresta incantata con un cilindro a tre livelli, ognuno di essi suddiviso a sua volta in base ai premi. Facendo girare il cilindro potremmo ottenere un moltiplicatore o alcuni giri gratis, ma se si ferma sulla freccia allora saliremo al livello superiore dove si trovano premi dal valore ancora più alto. Se al terzo livello la ruota dovesse fermarsi di nuovo su una freccia, allora si vincerebbe il Jackpot di 2.500.000 €, un notevole incentivo al gioco!\n",
    "images": [],
    "featured_image": [
        {
            "alt": "The Haunted Circus",
            "src": "https://img.slotjava.it/wp-content/uploads/2020/07/the-haunted-circus-featured-286x217.jpg",
            "filename": "the-haunted-circus-featured-286x217.jpg"
        }
    ],
    "name": "The Haunted Circus"
}