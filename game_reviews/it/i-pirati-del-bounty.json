{
    "studio": "Capecod Gaming",
    "text": "\nI Pirati del Bounty\nIl mondo piratesco è uno dei più apprezzati da chiunque ami viaggiare con la propria fantasia: viaggiare liberamente per il mare, bere rum e razziare forzieri pieni d’oro… come può tutto questo non intrigare chi ama l’avventura?\nI pirati hanno condizionato il mondo letterario, cinematografico, videoludico e, naturalmente, le slot machine hanno seguito il loro esempio: ecco quindi che oggi ci troviamo a parlare de I Pirati del Bounty, titolo della Capecod a tema corsaro.\nScopriamo insieme questa slot.\nI Pirati del Bounty: comparto visivo e grafico\nNelle nostre recensioni dedichiamo sempre un primo paragrafo all’aspetto visivo in quanto è quello che viene notato per primo quando si apre una slot machine. Anche l’occhio vuole la sua parte, vero, ma spesso questo modo di pensare ci può portare a rinunciare a dei titoli prima ancora di aver scoperto cosa hanno da offrirci con le loro meccaniche di gioco.\nNe è un caso i Pirati del Bounty della Capecod: sia da un punto di vista grafico che sonoro la slot non supera molti standard soggettivi dei giocatori. I simboli che si trovano all’interno della griglia di gioco sono in stili diversi e passando da foto (come nel caso del pappagallo) a modelli 3D non propriamente eccezionali. Ai lati della schermata di gioco si trovano la piratessa e lo scheletro, anch’essi modelli di dubbio gusto.\nLa musica è ritmata e accattivante, il problema dal lato sonoro è che ogni giocata viene anticipata da un rullo di tamburi e un colpo sulle percussioni per ogni rullo che si ferma. Tutto questo rende questa slot estremamente cacofonica e potrebbe portare i giocatori ad abbassare l’audio del gioco dopo pochi giri.\nNaturalmente tutto questo è soggettivo: ci saranno giocatori che apprezzeranno questo stile e altri che invece non lo ameranno, ma per questi secondi è consigliabile scoprire il gameplay della slot prima di escluderla dalla propria lista di titoli da provare.\nI Pirati del Bounty: tecnica e gameplay\nL’aspetto più accattivante del titolo si trova infatti nei simboli che affollano la griglia di gioco 5*3. I quindici simboli che appaiono a ogni giocata possono contenere ben tre simboli diversi dedicati alla funzione di Wild. Con Wild si intende un simbolo che svolge il ruolo di Jolly, ovvero può sostituire tutti gli altri durante la partita.\nQuesti tre simboli hanno funzioni leggermente diverse: il Joker sostituisce meramente il simbolo sul quale si trova, il Joker X2 svolge lo stesso ruolo ma raddoppia la vincita ottenuta sulla linea che contiene quel simbolo. Infine il Wild si espande lungo tutto il rullo e si trasforma quindi in tre simboli Joker uno sopra l’altro.\nQuesto aspetto del gameplay è praticamente unico, in quanto spesso le slot contengono un solo simbolo Wild. A questi si aggiunge anche il simbolo Scatter che permette di avere accesso a un numero variabile di giri gratuiti, da un minimo di 5 a un massimo di 20.\nCome puoi vedere, quindi, anche se la slot non dovesse soddisfare il tuo gusto da un punto di vista meramente visivo, il gameplay ha ancora molto da offrire.\nSlot simili a I Pirati del Bounty\nIl tema piratesco è tra i più utilizzati nel mondo delle slot online, cercando titoli simili troviamo Treasure Island, della Quickspin con un RTP del 97% o ancora Blackbeard’s Gold della Amaya che ha un RTP inferiore ma delle meccaniche di gioco molto interessanti.\n",
    "images": [],
    "featured_image": [
        {
            "alt": "I Pirati del Bounty",
            "src": "https://img.slotjava.it/wp-content/uploads/2019/10/i-pirati-del-bounty-logo-286x217.jpg",
            "filename": "i-pirati-del-bounty-logo-286x217.jpg"
        }
    ],
    "name": "I Pirati del Bounty"
}