{
    "studio": "NetEnt",
    "text": "\nDead or Alive\nInformazioni generali\nSoftware: NetEnt\nRulli: 5\nValore minimo gettone: 0,01 €\nValore massimo gettone: 0,50 €\nAutoplay: Si\n\nDead or alive: caratteristiche principali\nIn casa NetEnt, si sa, si possono trovare slot machine dai temi più disparati e questo gioco ispirato al mondo delle pistole fumanti del Far West rappresenta una scelta originale e ben costruita.\nPartendo dalla grafica, Dead or Alive si rivela decisamente affascinante: sebbene lo sfondo sia semplicemente un paesaggio del Far West, sono presenti anche qui delle animazioni carine che movimentano il gioco ancora prima di far girare i rulli: il cielo grigio e nuvoloso è illuminato da lampi poco rassicuranti e una vecchia lampada ad olio dondola mossa dal vento.\nGli effetti sonori sono altrettanto coinvolgenti: si sente il vento che soffia sulle strade polverose, i cardini della porta di un saloon cigolano in maniera inquietante e in lontananza c’è un cane che abbaia.\nNel complesso si tratta di una slot machine veramente ben curata e capace di regalare agli appassionati un’esperienza di gioco coinvolgente e realistica.\n\nSimboli, Wild e Scatter\nI simboli di Dead or Alive sono tutti coerenti col tema del Far West: troviamo infatti gli stivali a punta dei cowboy, il distintivo a forma di stella dello sceriffo e le immancabili pistole fumanti, come nella tradizione dei migliori film Western.\nIl simbolo Wild è rappresentato dal cartello “Wanted” e ha una duplice funzione: può fungere da Jolly, sostituendo tutti gli altri simboli nel completamento di una combinazione che paga, e può attivare la funzione Sticky Win. Questa funzione prevede che dopo aver ottenuto un allineamento vincente si possano bloccare i simboli che l’hanno determinato e far girare solo i rulli corrispondenti ai restanti simboli. In questo modo le possibilità di vincita risultano aumentate e il giocatore ci guadagna anche in termini di divertimento!\nDue pistole incrociate sono invece lo Scatter, che regala dei giri gratis se compare sui rulli, in qualsiasi posizione, per almeno tre volte. Si possono ottenere fino a 12 free spins!\nLa vincita massima a cui si può ambire su Dead or Alive, sfruttando anche la funzione Sticky Win, è di 54.000 €, un jackpot di tutto rispetto!\n\nCome giocare a Dead or Alive\nPer prima cosa, sottolineiamo il fatto che si può giocare a questa slot anche in modalità Play for Fun, cioè totalmente gratis. Questa opzione è l’ideale per chi ama solo l’aspetto ludico delle slot machine, ma anche per coloro che vogliono imparare tutti i trucchi e prendere confidenza con il gioco prima di puntare soldi veri.\nSulla schermata di Dead or Alive, di fianco al tasto che permette di dare il via ai giri troviamo quello di impostazione della puntata massima e, sotto, quelli che ci permettono di scegliere il valore in euro da attribuire al singolo gettone e il livello (ce ne sono nove!).\nLa funzione Autoplay può essere avviata con il tasto apposito dopo aver settato il gioco: i rulli gireranno in maniera automatica ma si potrà tornare alla modalità manuale in ogni momento semplicemente cliccando sul tasto “stop”.\n",
    "images": [
        {
            "alt": "I simboli della slot online Dead or Alive",
            "src": "https://img.slotjava.it/wp-content/uploads/2019/10/dead-or-alive-simboli.jpg",
            "filename": "dead-or-alive-simboli.jpg"
        },
        {
            "alt": "Tabella dei pagamenti della slot Dead or Alive",
            "src": "https://img.slotjava.it/wp-content/uploads/2019/10/dead-or-alive-tabella-pagamenti.jpg",
            "filename": "dead-or-alive-tabella-pagamenti.jpg"
        },
        {
            "alt": "Oltre al gioco normale, a Dead or Alive hai la possibilità di vincere delle partite bonus",
            "src": "https://img.slotjava.it/wp-content/uploads/2019/10/dead-or-alive-mondalitá-bonus.jpg",
            "filename": "dead-or-alive-mondalitá-bonus.jpg"
        }
    ],
    "featured_image": [
        {
            "alt": "Dead or Alive",
            "src": "https://img.slotjava.it/wp-content/uploads/2019/10/dead-or-alive-free-286x217.jpg",
            "filename": "dead-or-alive-free-286x217.jpg"
        }
    ],
    "name": "Dead or Alive"
}