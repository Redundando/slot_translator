{
    "studio": "GiocaOnline",
    "text": "\nIl Ballo del Qua Qua\nAbbiamo visto innumerevoli slot machine basate su film, serie tv, cartoni animati e personaggi letterari. Insomma, da Ace Ventura, passando per Batman e Rick e Morty fino ad arrivare a Dracula e Sherlock Holmes, molti produttori hanno provato a catturare le atmosfere di un particolare prodotto per portarlo al pubblico delle slot machine. La Giocaonline porta questo trend su un nuovo fronte, basando una slot machine su una canzone: Il Ballo Del Qua Qua. Quale sarà stato il risultato? Scopriamolo cominciando ad analizzare prima l’aspetto grafico e poi il gameplay.\nIl Ballo Del Qua Qua – Una dolce slot machine\nL’aspetto grafico de Il Ballo Del Qua Qua è estremamente classico e semplice. I simpatici disegni in stile cartone animato danno vita ad uno stagno (che fa da sfondo) abitato dai più disparati personaggi, che ritroveremo nei vari simboli. Troviamo infatti papere innamorate, una famigliola di paperelle che balla, un anatroccolo nero e uno giallo e uno stormo di anatre in volo, ma gli uccelli non sono gli unici abitanti della palude, troviamo infatti anche una libellula, un pesce e una farfalla. A fare da simbolo bonus troviamo due papere che muovono i fianchi, mentre come simbolo Wild una semplice ninfea. Nel cast troviamo anche una rana, protagonista del suo minigioco esclusivo.\nCome colonna sonora invece non poteva mancare la canzone che dà ispirazione alla slot: Il Ballo Del Qua Qua! Nonostante sia una scelta azzeccata, per alcuni potrebbe risultare fastidioso sentirla in loop per tutta la giocata, soprattutto perché non è accompagnata da nessun altro effetto sonoro degno di nota.\nIl Ballo Del Qua Qua – Tanti giochi in uno\nIl Ballo Del Qua Qua si presenta con una volatilità alta, ma con un RTP del “solo” 94.4%, che potrebbe far storcere il naso a qualcuno. Ciò nonostante, il Ballo Del Qua Qua è una slot degna di essere provata, specialmente per chi è interessato a giocate ricche di variazioni e minigiochi. Quando si otterranno tre o più simboli bonus, sul primo, sul terzo e sul quinto rullo, avrà inizio il gioco “Il Giro Del Qua Qua”, un tabellone ispirato al gioco dell’oca sul quale verrà lanciato un dato per avanzare e vincere moltiplicatori e giri gratuiti. Le caselle del tabellone sono 23 e il giocatore avrà a disposizione 5 tiri di dado per poter ottenere più bonus possibili. Ottenendo invece 2 simboli bonus, uno sul primo rullo e uno sul quinto, raffiguranti la rana, si attiverà il suo minigioco, in cui la vedremo cimentarsi in una gara di salto su delle ninfee. La ninfea su cui la rana dovrà saltare (ce ne sono 6 in totale) verrà scelta dal giocatore, e se questa rivelerà un importo da aggiungere alla vincita totale, allora il giocatore potrà selezionarne un’altra. Se però la ninfea dovesse rivelarsi priva di un importo da vincere, la rana cadrà nell’acqua e il minigioco avrà fine.\nSlot simili al Ballo Del Qua Qua\nInsomma, Il Ballo Del Qua Qua, nonostante il suo aspetto cartoonesco e il suo gameplay di base semplice, nasconde dei minigiochi interessanti che danno varietà e freschezza alle giocate. Se siete in cerca di slot machine dall’aspetto rilassante e con tematiche non troppo mature, Bee Frenzy e Beetle Jewels faranno sicuramente al caso vostro.\n",
    "images": [],
    "featured_image": [
        {
            "alt": "Il Ballo del Qua Qua",
            "src": "https://img.slotjava.it/wp-content/uploads/2020/12/il-ballo-del-qua-qua_free-286x217.jpg",
            "filename": "il-ballo-del-qua-qua_free-286x217.jpg"
        }
    ],
    "name": "Il Ballo del Qua Qua"
}