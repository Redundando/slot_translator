{
    "studio": "Tom Horn Gaming",
    "text": "\n243 Crystal Fruits\nChiunque abbia un minimo di esperienza con le slot online, sarà sicuramente a conoscenza dell’importanza che la frutta ha in questo mondo. Già nelle slot più vecchie venivano utilizzate ciliegie e angurie, le quali trasmettono sia un senso di freschezza e colore, sia di ricchezza (non dimentichiamo che uno dei simboli per eccellenza della ricchezza è una cornucopia piena di frutta).\nNel corso del tempo è diventato però necessario riuscire a sfruttare questa tematica in modo originale, così da non annoiare i giocatori più navigati. Questo è quello che riesce a fare 243 Crystal Fruit della Tom Horn Gaming.\nQuesta slot unisce la tematica più vecchia del mondo a uno stile grafico unico e innovativo. Ne parleremo più nel dettaglio nella nostra recensione, cominciando proprio dall’aspetto visivo.\n243 Crystal Fruit: mille sfaccettature\nLa maggior parte dei giocatori, nel sentir parlare di una slot che sfrutta la frutta (scusate il gioco di parole) come tematica, pensa immediatamente a un titolo di stampo classico e piuttosto semplice nella grafica.\nPer questo motivo potresti rimaner sorpreso nell’aprire per la prima volta 243 Crystal Fruit. La slot ripropone un grande numero di frutti e l’immancabile 7 come se fossero dei cristalli sapientemente lavorati. Ogni frutto ha un colore brillante e numerose sfaccettature, rendendo il gioco particolarmente piacevole da giocare anche solo per ammirare le varie illustrazioni.\nLa musica in sottofondo è gradevole e diventa incalzante solo durante la modalità speciale (di cui parleremo dopo) così che il giocatore possa rilassarsi un turno dopo l’altro.\nDa un punto di vista grafico ci troviamo quindi davanti a una slot semplice ma con una grande cura dei dettagli e che cela al suo interno un gameplay molto particolare.\n243 Crystal Fruit: da 5 a 243 linee di vincita\nArriviamo quindi a parlare delle meccaniche di gioco vere e proprie: se, sulla carta, la slot si presenta come un titolo normale e che sfrutta lo schema più comune del mondo (il 5*3), in realtà 243 Crystal Fruit ha molto di più da offrire.\nDi partenza il gioco propone cinque linee di vincita, un numero estremamente basso che ricorda le slot di un tempo. Ma a differenza di queste, presenta un simbolo Wild in grado di sostituire tutti gli altri simboli e assegnare combinazioni di maggior valore.\nLa vera novità sta nella funzione speciale attivata dal simbolo Wild: nel caso in cui ottenessimo una combinazione tramite questo jolly, infatti, si attiverà un sistema a caduta. I simboli vincenti spariranno dalla griglia di gioco e ne cadranno altri dall’alto, dando la possibilità di ottenere combinazioni concatenate. Per ogni combinazione ottenuta in questo modo, il moltiplicatore sulle vincite aumenterà fino a raggiungere il massimo di 5x. Il tutto con 243 linee di vincita che faciliteranno il compito di ottenere vincite concatenate.\nQuello che è lecito aspettarsi da un titolo in questo modo, quindi, è quello di ottenere poche vincite ma di maggior valore, grazie al sistema di concatenazione.\nSlot simili a 243 Crystal Fruit\nCome abbiamo avuto modo di dire a inizio articoli, numerose sono le slot che condividono questa tematica in ogni sua forma. Da Alien Fruits a All Ways Fruits fino ad arrivare alla classica Ambassador. La scelta è immensa e non hai che da cercare per trovare quella che si addice maggiormente al tuo stile.\n",
    "images": [],
    "featured_image": [
        {
            "alt": "243 Crystal Fruits",
            "src": "https://img.slotjava.it/wp-content/uploads/2019/11/243-crystal-fruits_gratis-286x217.jpg",
            "filename": "243-crystal-fruits_gratis-286x217.jpg"
        }
    ],
    "name": "243 Crystal Fruits"
}