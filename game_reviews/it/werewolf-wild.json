{
    "studio": "Aristocrat",
    "text": "\nWerewolf Wild\nSegui le avventure del lupo mannaro con la slot da brivido Werewolf Wild\nSe sei un amante del genere horror, adori le tenebre e l’oscurità, non perderti la slot machine Werewolf Wild sviluppata da Aristocrat. Il protagonista della slot è un lupo mannaro che si aggira all’interno dei rulli non per spaventarti, ma per ricompensare il tuo coraggio regalandoti ricchi premi. A fare compagnia a questo oscuro personaggio, tante altre figure grottesche in un’atmosfera che rimanda all’epoca vittoriana. Questa slot machine a 5 rulli e 25 linee di pagamento ti darà la possibilità di divertirti e collezionare vincite grazie alle diverse funzioni speciali presenti nel gioco.\nGrafica della slot machine\nIl tetro sfondo di Werewolf Wild ti catapulta immediatamente a Londra, ai piedi di antichi monumenti illuminati soltanto dalla luce violacea della luna. Proprio in questo scenario, scorreranno davanti ai tuoi occhi bizzarri personaggi, carrozze d’epoca e il terribile lupo mannaro. Quest’ultimo appare anche al di fuori dei rulli annunciando le tue vincite attraverso una cupa risata. La grafica, realizzata con colori brillanti, è chiara e dettagliata, e le animazioni e gli effetti sonori sono davvero impeccabili. Non ti accompagneranno solo suoni sinistri; durante le tue oscure sessioni di gioco, lo spirito si risolleverà con l’allegro jingle che accompagna le vincite e con il suono delle campane del Big Ben. La chiarezza del pannello di gioco è un marchio di fabbrica della fantastica casa Aristocrat e presenta, nella parte bassa, il comando per accedere alla tavola dei pagamenti, alle regole della slot e alla spiegazione delle funzioni speciali della stessa.\nLe funzioni e i bonus della slot\nTra i simboli che pagano meno all’interno delle combinazioni vincenti di Werewolf Wild troviamo le icone delle carte da gioco, ovvero A, K, Q, J e 10. I simboli più vantaggiosi sono invece il lampione, la carrozza d’epoca, il poliziotto paffuto, la domestica e il giovane aristocratico. La slot machine Werewolf Wild presenta però simboli e funzioni speciali che ti consentono di incrementare le vincite. Scopriamo quali sono: Il simbolo Wild della slot è l’icona del lupo, pronto a sostituire tutti i simboli come un jolly ad eccezione dello Scatter e del simbolo Bonus. Il simbolo Scatter della slot machine è rappresentato da una sagoma del lupo mannaro che ulula sotto la luna piena. Alla comparsa di 3,4 o 5 Scatter riceverai 7, 14 o 28 giri gratuiti. Durante i free spin inoltre, la comparsa del lupo mannaro potrà rivelarsi contagiosa e pronta a trasformare l’aristocratico, la domestica e il poliziotto in ulteriori lupi aumentando così le tue vincite. La funzionalità “Mistery Coin” si attiva solo alla comparsa della moneta d’oro sul rullo 1 in concomitanza con la presenza di un simbolo Wild ovunque sui rulli. Questa funzione ti consentirà di moltiplicare da X2 a X40 le tue vincite. Un’altra interessante caratteristica è quella denominata “Claw swipe”: in qualsiasi momento della tua sessione di gioco, le tue caselle potranno ricevere un colpo di artigli per essere trasformate nell’icona del lupo mannaro, la più vantaggiosa della slot. Anche in Werewolf Wild è presente la modalità Gamble, per raddoppiare o quadruplicare ogni tua vincita indovinando il colore o il seme della carta coperta.\nSlot simili a Werewolf Wild\nSe adori i giochi ricchi di funzioni speciali prova la slot machine Red Baron, una fantastica avventura piena di avvincenti missioni, giochi bonus e possibilità di vincere tanti giri gratuiti. Red Baron è una slot machine ben curata per gli appassionati in cerca di adrenalina e gameplay più sofisticati.\n",
    "images": [],
    "featured_image": [
        {
            "alt": "Werewolf Wild",
            "src": "https://img.slotjava.it",
            "filename": ""
        }
    ],
    "name": "Werewolf Wild"
}