{
    "studio": "WMG",
    "text": "\nHaunted House Rest in Paradise\nCome da tradizione WMG, anche il titolo leggendario Haunted House ha subito un restyling per il suo seguito spirituale. Se la slot della gallina dalle uova d’oro si era tinta di colori britannici il seguito “Fowl Play London”, in questo caso ci spostiamo in un atollo tropicale per scoprire la versione vacanziera di Haunted House: Rest in Paradise.\nIn questa recensione andremo velocemente a parlare di questo titolo.\n\nHaunted House Rest in Paradise: comparto visivo e musicale\nCominciamo dal comparto grafico, in quanto è quello che notiamo subito una volta aperta la slot. Come nella controparte a tema “fattoria”, anche in questo sequel vediamo che la WMG ha fatto le cose in grande proponendo una versione molto più curata e complessa del gioco.\nParliamo della cornice: dimentichiamoci della casa infestata e degli alberi scheletrici: ci troviamo sulla spiaggia e a farci compagnia sono i ballerini di hula, i fattorini che portano le nostre valigie e le piante tropicali. Solo che il ballerino è uno scheletro, il fattorino è uno zombie e il fiore è una pianta carnivora pronta a divorarci.\nLa griglia di gioco ha come sfondo dell’acqua cristallina, una scelta di stile che vuole calarci maggiormente nell’ambientazione ma che rende di fatto più difficile riconoscere i simboli in un primo momento.\nNonostante questo, è innegabile che la WMG abbia fatto passi da gigante nella produrre questo titolo, andando forse a perdere quella semplicità che lo caratterizzava in favore di una slot più coinvolgente sia un punto di vista visivo che musicale.\nVediamo se lo stesso si può dire delle meccaniche di gioco.\n\nHaunted House Rest in Paradise: il gameplay\nSe la rivoluzione visiva è innegabile, da un punto di vista di meccaniche di gioco, il titolo non è molto diverso dal suo predecessore, il che di fatto è un bene: non dovremo passare troppo tempo dietro all’impratichirci delle sue meccaniche.\nAnche in questo caso ci troviamo di fronte a una slot con cinque rulli e tre linee orizzontali che mostra quindici simboli a ogni turno. Il meccanismo di doppia giocata in cui si può bloccare alcune colonne e girare nuovamente le altre è presente, rendendo il gameplay interattivo e personalizzabile.\nSebbene non sia specificato e sia necessario intuirlo nelle varie giocate, la vampira è il simbolo Wild presente in questo titolo e può fungere da jolly in tutte le combinazioni che possono essere ottenute.\nLa modalità bonus si innesca trovando almeno tre simboli Scatter (la macchina di lusso) in una giocata. Curiosamente in questa modalità ci ritroveremo a giocare a una slot dentro la slot. Vestiremo infatti i panni del vampiro in vacanza che giocherà a una slot con un’unica linea. Ogni giocata verrà premiata con una vincita corrispondente al simbolo trovato e il nostro numero di giocate sarà pari a quello dei simboli Scatter che hanno innescato la funzione.\nQuella che ci troviamo di fronte è quindi una slot di ottimo gusto, meno intuitiva forse dell’originale, ma più al passo dei tempi per coloro che desideravano qualcosa di più.\n\nSlot simili a Haunted House Rest in Paradise\nProprio a causa della vicinanza di due temi così lontani (horror e vacanze al mare) non è facile trovare titoli che siano simili. Da un punto di vista di gameplay sicuramente possiamo consigliare tutti i titoli della WMG, in particolare il seguito spirituale Fowl Play London.\nPer quanto riguarda il tema, possiamo consigliare Trick or Treat della Saucify o ancora Oh Catrina della Booming Games che riprende il tema de Los Dias de Los Muertos.\n",
    "images": [
        {
            "alt": "I simboli della slot online Haunted House Rest in Paradise",
            "src": "https://img.slotjava.it/wp-content/uploads/2019/09/haunted-house-rest-in-paradise-simboli.jpg",
            "filename": "haunted-house-rest-in-paradise-simboli.jpg"
        },
        {
            "alt": "Tabella dei pagamenti della slot Haunted House Rest in Paradise",
            "src": "https://img.slotjava.it/wp-content/uploads/2019/09/haunted-house-rest-in-paradise-tabella-pagamenti.jpg",
            "filename": "haunted-house-rest-in-paradise-tabella-pagamenti.jpg"
        },
        {
            "alt": "Oltre al gioco normale, a Haunted House Rest in Paradise hai la possibilità di vincere delle partite bonus",
            "src": "https://img.slotjava.it/wp-content/uploads/2019/09/haunted-house-rest-in-paradise-modalitá-bonus.jpg",
            "filename": "haunted-house-rest-in-paradise-modalitá-bonus.jpg"
        }
    ],
    "featured_image": [
        {
            "alt": "Haunted House Rest in Paradise",
            "src": "https://img.slotjava.it/wp-content/uploads/2019/09/haunted-house-rest-in-paradise_featured-286x217.png",
            "filename": "haunted-house-rest-in-paradise_featured-286x217.png"
        }
    ],
    "name": "Haunted House Rest in Paradise"
}