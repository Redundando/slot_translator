{
    "studio": "AvatarUX Studios",
    "text": "\nBountyPop\nQuanti da bambini hanno immaginato di solcare i mari da pirati? Sicuramente l’immaginario collettivo e celebri film hanno contribuito ad alimentare queste fantasie, ricche di avventura, pericolo e scoperta.\nAvatarUX Studios prova a fare leva su questo desiderio di avventura con BountyPop, una slot machine a tema piratesco. Andiamo ad analizzare prima il punto di vista grafico e sonoro.\nBountyPop – Avventura e personaggi accattivanti\nDal punto di vista grafico, BountyPop è sorprendentemente semplice, nonostante si potesse fare sicuramente molto di più con il tema piratesco. Lo sfondo è poco chiaro, e sicuramente poco efficace, mentre la griglia è praticamente inesistente. I simboli semplici risultano estremamente generici, così come i vari pulsanti del gioco. A salvare il tono e il tema della slot machine sono i simboli speciali e i loro personaggi, disegnati in modo davvero accattivante e con uno stile cartoonesco molto apprezzabile, che ricorda quasi un videogioco orientale o un fumetto. Anche la varietà tra i personaggi non manca: oltre ai personaggi più classici dell’immaginario piratesco, come il corsaro, la piratessa e il pirata fantasma (che qui sembra poter controllare il fuoco), sono presenti anche vichinghi, soldati provenienti dall’oriente, esperti di esplosivi e guerrieri voodoo, mentre invece il simbolo bonus è una sirena fatta di acqua. I personaggi ispirano mistero, avventura e soprattutto magia, ma sono purtroppo l’unico punto forte di questa slot dal punto di vista grafico.\nAnche l’aspetto sonoro è piuttosto traballante. La musica di sottofondo è azzeccatissima, epica ed evocativa, ma purtroppo non è accompagnata da altrettanto efficaci effetti sonori, tant’è che le partite risulteranno fin troppo silenziose per permettere la giusta immersione in un mondo che dovrebbe essere fatto di battaglie e tempeste.\nBountyPop – Un bottino ricco di bonus\nA compensare il carente lato grafico/sonoro di BountyPop c’è il suo gameplay, ricco di bonus e modalità. La slot offre una volatilità alta che, unita ad un RTP nella media del 96% spaccato, potrà sicuramente offrire delle vincite interessanti ai più fortunati. La particolarità principale di BountyPop è sicuramente la funzione PopWins. Ogni simbolo vincente esplode e viene sostituito da due simboli che aumentano l’altezza del rullo (che possono espandersi fino a 6 simboli in più nel gioco base e fino a 9 simboli in più nelle giocate gratuite).\nTrovando tre o più simboli scatter (la sirena) si attiveranno le giocate gratuite, che potranno essere scommesse nella “Ruota Delle Scommesse”, una sorta di ruota della fortuna che, in caso di vittoria, aumenterà le tue giocate gratuite. Attenzione però, perché perdendo alla Ruota Delle Scommesse si tornerà al gioco base senza fare alcuna giocata gratuita.\nL’ultimo bonus disponibile nella slot è la “Ruota Moltiplicatore”, che si attiverà quando un rullo raggiungerà i 6 simboli di altezza nel gioco base. La ruota ha vari livelli: base, bronzo, argento e oro, e ognuno di questi offrirà moltiplicatori sempre maggiori.\nSlot simili a BountyPop\nInsomma, BountyPop ha un gameplay interessante, ma purtroppo è carente dal punto di vista grafico e tematico. Rimane comunque una slot molto valida, ma se siete amanti dei pirati davanti a voi avete un mare di opzioni! Con Wild Pirates e Pirate Gold Deluxe continuerete ad avventurarvi sulle onde con i pirati, mentre, se siete più interessati agli abissi, Octopus Treasure è la slot che fa al caso vostro!\n",
    "images": [],
    "featured_image": [
        {
            "alt": "BountyPop",
            "src": "https://img.slotjava.it/wp-content/uploads/2020/11/bountypop_free-286x217.jpg",
            "filename": "bountypop_free-286x217.jpg"
        }
    ],
    "name": "BountyPop"
}