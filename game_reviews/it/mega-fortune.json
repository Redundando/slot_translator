{
    "studio": "NetEnt",
    "text": "\nMega Fortune\nParlando di slot machine, le case di sviluppo possono essere più o meno dirette nella scelta della tematica attorno alla quale ruota un titolo. Troviamo spesso utilizzato il folklore cinese, grazie alla presenza di numerosi miti e leggende sulla ricchezza, o anche le antiche popolazioni che sono ancora oggi un mistero.\nIn altri casi, invece, una casa di sviluppo come la NetEnt può optare per un approccio più diretto, facendo diventare la stessa ricchezza con tutte le sue sfaccettature la protagonista della propria slot.\nÈ questo il caso di Mega Fortune, di cui andremo a parlare in questa recensione analizzandone il comparto visivo e quello più tecnico legato al gioco vero e proprio.\nMega Fortune: tra dollari e champagne\nPer quanto riguarda il comparto visivo, il tema della ricchezza e dello sfarzo viene rappresentato alla perfezione già dalla cornice con lo scorcio di una moderna città sul mare e un lussuoso yacht.\nAnche i simboli nella griglia della slot sono di un’opulenza sfacciata, come ad esempio le banconote con un grosso simbolo del dollaro ingioiellato, bottiglie di champagne e bicchieri di costosi alcolici accompagnati da sigari arrivando poi a yacht che sfrecciano sulle onde e preziosi orologi.\nUn particolare molto apprezzato sono i simboli delle carte che vengono rappresentati in linea con il tema della slot. Infatti troveremo la J di Jack (Fante), la Q di Queen (Regina), la K di King (Re) e la A di Asso incise su pietre preziose incastonate in sfarzosi gioielli.\nPer quanto riguarda il comparto sonoro, la musica che accompagna le giocate è anch’essa in tema con le sue sonorità funk e senza risultare particolarmente fastidiosa. Lo stesso si può dire dei jingle e dei suoni della slot stessa.\nMa ora passiamo al lato più tecnico della nostra recensione di Mega Fortune.\nMega Fortune: il gioco nel dettaglio\nDa un punto di vista prettamente tecnico, la slot va a sfruttare un meccanismo estremamente comune tra i titoli online, ovvero un 5*3 con quindici simboli mostrati a ogni giocata.\nAll’interno della griglia di gioco, tra i vari simboli che vanno a comporre le varie combinazioni, ce ne sono due che colpiscono la nostra attenzione: il motoscafo, simbolo Wild in grado di sostituire qualsiasi altro simbolo normale, e il simbolo Scatter, rappresentato da una bottiglia di champagne e due bicchieri.\nTrovando almeno tre di queste bottiglie in un’unica giocata, è possibile accedere alla modalità corredata di giri gratuiti: dovremo cliccare su uno di questi simboli per svelare il numero di giri e il moltiplicatore sulle vincite assegnatoci.\nÈ possibile innescare nuovamente la modalità durante i giri gratuiti trovando almeno 2 di questi simboli. Anche in questo caso dovremo cliccare sul simbolo Scatter che preferiamo e questo ci assegnerà un numero aggiuntivo di giri gratuiti o un moltiplicatore.\nDi fatto è possibile ottenere più volte questo bonus, aumentando sensibilmente il numero di giri gratuiti e il moltiplicatore in questione (la modalità può diventare quindi particolarmente generosa).\nAttenzione: al contrario di molte altre slot, in questo caso il simbolo Bonus non è un simbolo Scatter.\nSlot simili a Mega Fortune\nIl tema della ricchezza, come era lecito aspettarsi, non è propriamente nuovo: lo troviamo anche in Royal Reels della BetSoft o ancora la laconica Money della Realtime Gaming.\n",
    "images": [],
    "featured_image": [
        {
            "alt": "Mega Fortune",
            "src": "https://img.slotjava.it/wp-content/uploads/2019/10/mega-fortune_gratis-286x217.jpg",
            "filename": "mega-fortune_gratis-286x217.jpg"
        }
    ],
    "name": "Mega Fortune"
}