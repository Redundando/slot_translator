{
    "studio": "Novomatic",
    "text": "\nSizzling Hot deluxe\nCaratteristiche principali\nSoftware: Novomatic\nRulli: 5\nLinee di vincita: 5\nAutoplay: Presente\n\nSizzling Hot Deluxe in generale\nSizzling Hot Deluxe fa parte della serie delle slot Sizzling Hot concepite dalla software house austriaca Novomatic. Si tratta di una serie pensata per essere facile da giocare ma con buone potenzialità di vincita. L’intuitività del gioco prevale sull’originalità del tema o sulla grafica, molto pulita ed essenziale, pur essendo caratterizzata da colori molto accesi e simboli molto ben disegnati, su uno sfondo viola vivace.\nSizzling Hot Deluxe è una slot a cinque rulli con solo cinque linee di pagamento, non presenta giochi bonus e l’unica funzionalità è quella Gamble.\n\nSimboli e modalità di gioco Sizzling Hot Deluxe\nEssendo una slot tradizionale, Sizzling Hot Deluxe include tra i suoi simboli i classici frutti: troviamo il cocomero, le prugne, il limone, dei grappoli d’uva, le ciliegie e le arance. Accanto a questi, il simbolo del gioco, un numero 7 rosso fiammante, e una stella.\nNon è presente in questa slot un simbolo Wild, c’è invece uno Scatter rappresentato dalla stella.\nPerché si abbia una vincita, non è necessario che lo Scatter compaia in posizioni adiacenti da sinistra verso destra (regola valida per tutti gli altri simboli), ma è sufficiente che appaia almeno tre volte in una qualsiasi posizione.\nLe ciliegie sono il simbolo che compare più spesso ma che paga di meno, i simboli che hanno più valore tra i frutti sono il cocomero e l’uva: se appaiono su tutti i cinque rulli su una linea, pagano cento volte la puntata. Il fiammante numero 7  invece, anche in questo caso se appare su tutti i cinque rulli, permette di moltiplicare di ben  5000 volte la puntata su una singola linea di vincita.\n\nFunzione Gamble: per i giocatori più arditi\nUna caratteristica peculiare di questa slot machine è la mancanza di bonus games. Tuttavia è presente la funzione speciale Gamble che permette ai giocatori che amano il rischio di provare a raddoppiare la vincita.\nIn caso di allineamento vincente di qualsiasi tipo infatti, sulla schermata appare un tasto che dà l’accesso alla Gamble Feature. Cliccandoci sopra appare sullo schermo una mano di carte girate. Lo scopo del gioco è quello di indovinare il colore, rosso o nero, di una carta random: nel caso in cui il colore sia lo stesso su cu si è scommesso la vincita iniziale verrà raddoppiata, se la scommessa è sbagliata invece si perde tutto.\nSlot simili\nLe Fruit Machine sono un grande classico nella storia delle slot e praticamente tutte le software house ne propongono almeno una nel loro catalogo.\nQueste slot sono più o meno tutte accomunate da una grafica essenziale e una modalità di gioco molto semplice, tuttavia alcune di esse che fanno parte della nuova generazione di giochi online presentano funzionalità speciali e sono più versatili. Ricordiamo tra esse, per esempio, Fruit Shop e la nuova Fruit Case.\n",
    "images": [
        {
            "alt": "I simboli della slot online Sizzling Hot Deluxe",
            "src": "https://img.slotjava.it/wp-content/uploads/2019/06/sizzling-hot-deluxe-simboli.jpg",
            "filename": "sizzling-hot-deluxe-simboli.jpg"
        },
        {
            "alt": "Tabella dei pagamenti della slot Sizzling Hot Deluxe",
            "src": "https://img.slotjava.it/wp-content/uploads/2019/06/sizzling-hot-deluxe-tabella-pagamenti.jpg",
            "filename": "sizzling-hot-deluxe-tabella-pagamenti.jpg"
        },
        {
            "alt": "Per vincere a Sizzling Hot Deluxe i simboli sulle linee vincenti devono comparire nella giusta combinazione",
            "src": "https://img.slotjava.it/wp-content/uploads/2019/06/sizzling-hot-deluxe-win.jpg",
            "filename": "sizzling-hot-deluxe-win.jpg"
        }
    ],
    "featured_image": [
        {
            "alt": "Sizzling Hot Deluxe",
            "src": "https://img.slotjava.it/wp-content/uploads/2019/06/sizzling-hot-deluxe_featured-286x217.jpg",
            "filename": "sizzling-hot-deluxe_featured-286x217.jpg"
        }
    ],
    "name": "Sizzling Hot deluxe"
}