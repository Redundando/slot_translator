{
    "studio": "NetEnt",
    "text": "\nElements: The Awakening\nLa NetEnt è una delle case di sviluppo di slot online più apprezzata al momento, grazie alla sua capacità di spaziare tra le tematiche più comuni e quelle meno utilizzate. Elements fa sicuramente parte di questa seconda categoria, utilizzando come tema gli elementi sui cui si basa la Terra (vento, fuoco e altro ancora) e che avremo modo di vedere nel dettaglio in questa nostra recensione.\nQuindi bando alle ciance e cominciamo la nostra analisi parlando dell’aspetto visivo di questo gioco.\nElements: tutti gli elementi a rapporto\nElements di Netent ha un’ambientazione piuttosto atipica per quanto riguarda le slot, in quanto si concentra sui quattro elementi naturali: aria, acqua, fuoco e terra e lo fa nella loro accezione più fantasy.\nPartiamo dalla cornice che riprende paesaggi tipici del genere con scorci di montagne, vallate, una scogliera e addirittura un vulcano attivo. Il tutto con colori piuttosto scuri ma ben mischiati fra loro, rendendo lo sfondo piacevole e che non stanca la vista.\nPassando alla griglia della slot, invece, i simboli classici vengono sostituiti da alcune rocce che racchiudono gli elementi naturali come spifferi d’aria, gocce d’acqua, tizzoni ardenti o fulmini. Insieme a questi vi sono anche simboli speciali rappresentati come esserini d’acqua, golem di fuoco ed elettricità oppure draghi d’aria.\nElements è visivamente particolare e fuori dagli schemi. Per quanto riguarda il sonoro c’è poco da dire. Infatti non ha nessun sottofondo musicale ad accompagnare le giocate se non per una musica solenne che si sente solo durante determinate combinazioni. I suoni benché generici sono in linea con l’ambientazione fantastica della slot.\nMa ora saltiamo dalla parte estetica a quella tecnica di Elements.\nElements: ecco come giocare\nAnche se l’assenza di una vera e propria griglia di gioco potrebbe farci pensare diversamente, in realtà Elements sfrutta un meccanismo 5*3 molto comune nelle slot online. I quindici simboli che appaiono ad ogni giocata si dispongono in combinazioni secondo le venti linee di vincita.\nLa vera novità arriva nel meccanismo a caduta: non si parla infatti di rulli in caduta, ma di simboli che cadono dall’alto. Nel caso in cui venga premiata una combinazione, i simboli coinvolti verranno assorbiti da un talismano centrale che si caricherà di un’energia, mentre altri simboli cadono dall’alto e danno la possibilità di ottenere delle vincite concatenate.\nPer riempire completamente il talismano sarà necessario ottenere quattro vincite concatenate, una sfida di tutto rispetto ma che saprà premiare la pazienza e la fortuna dei giocatori che riusciranno a completarla.\nInsomma: ci troviamo di fronte a un gioco originale sotto tanti punti di vista e che dimostra di essere sicuramente più interessante di molti altri titoli più acerbi che è possibile trovare online.\nTitoli simili a Elements\nNon è facile trovare titoli che condividano il tema di questa slot, in quanto particolarmente unico. Per questo possiamo invece scegliere di consigliare altre slot della stessa casa di sviluppo che abbiano dei punti in comune da un punto di vista tecnico. Fruit Case, sempre della NetEnt, gode anche lui di un sistema di vincite combinate con premio annesso, per chi vuole provare qualcosa di più fresco e leggero dopo l’epicità di Elements.\n",
    "images": [],
    "featured_image": [
        {
            "alt": "Elements: The Awakening",
            "src": "https://img.slotjava.it/wp-content/uploads/2019/10/elements-the-awakening-logo-286x217.jpg",
            "filename": "elements-the-awakening-logo-286x217.jpg"
        }
    ],
    "name": "Elements: The Awakening"
}