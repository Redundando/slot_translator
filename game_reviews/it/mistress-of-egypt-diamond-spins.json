{
    "studio": "IGT",
    "text": "\nMistress of Egypt Diamond Spins\nLe slot a tema Antico Egitto sono molto amate dai giocatori di tutto il mondo. Del resto grazie a film e libri d’avventura, l’Antico Egitto è stato sempre dipinto come un periodo storico pieno di ricchezze nascoste in misteriose piramidi e pronte a venir riesumate da coraggiosi archeologi.\nNon è un caso, quindi, che Mistress of Egypt della IGT si basi sui tesori antichi e la mitologia dell’Antico Egitto.\nCome altre slot IGT è molto curata esteticamente ed è proprio da qui che partiremo con la nostra recensione. Del resto negli ultimi anni si è dato molto spazio al comparto grafico delle slot per renderle il più invitanti possibile ai giocatori, quindi partiamo subito a parlare della bella Mistress of Egypt: Diamond Spins!\nMistress of Egypt: Diamond Spins – Quando le illustrazioni bastano.\nMistress of Egypt: Diamond Spins ci fa immediatamente immergere nell’immaginario dell’Antico Egitto concentrandosi particolarmente sul concetto di ricchezza, con una griglia particolarmente curata negli eleganti colori del rosso, oro, verde e blu, assieme a preziosi particolari come statue e ventagli. Una cosa non da poco dato che spesso la griglia viene lasciata in disparte.\nMa concentriamoci sulla parte più importante della slot: i simboli. Questi sono rappresentati dagli dei dell’Antico Egitto quali: la dea gatto Bastet, il dio sciacallo Anubi e il dio falco Horus. I simboli speciali invece sono uno scarabeo con un diamante blu e una piramide. Entrambi i simboli durante determinate combinazioni danno vita ad animazioni vivaci, dove compare anche la Mistress of Egypt una bellissima e misteriosa donna che ci donerà dei bonus.\nMusiche esotiche e tipiche di quest’ambientazione ci accompagnano nelle giocate. Purtroppo l’unica nota stonata è una campana che trilla durante i bonus e che ricorda di più l’intervallo in una scuola che l’Antico Egitto.\nMistress of Egypt: Diamond Spins è una slot che non apporta grandi rivoluzioni ma è una gioia per gli occhi, purtroppo un po’ meno per le orecchie.\nPassiamo dunque alla parte tecnica.\nMistress of Egypt: Diamond Spins – Parliamo del gioco\nArriviamo dunque a parlare del gameplay di questa slot. Ci troviamo di fronte a una slot abbastanza comune nelle funzioni, il che riduce la parte della nostra esperienza di gioco da dedicare all’apprendimento delle sue funzioni.\nCinque rulli ruotano su loro stessi mostrando un totale di quindici simboli a ogni giocata: nella parte alta della schermata di gioco troviamo l’interfaccia caratteristica della serie “Diamond Spins” della IGT, ovvero i tre jackpot che è possibile vincere durante le nostre varie giocate.\nCome era lecito aspettarsi, il diamante ricopre il ruolo di simbolo Scatter attraverso il quale è possibile accedere alla funzione bonus. La piramide, invece, è un simbolo Wild in grado di sostituire tutti gli altri simboli normali che si trovano in gioco.\nLa funzione speciale “Diamond Spins”, inoltre, si può attivare casualmente durante le nostre giocate.\nSlot simili a Mistress of Egypt: Diamond Spins\nTantissime sono le case di sviluppo che hanno deciso di sfruttare la tematica dell’antico Egitto nel proprio catalogo. Non possiamo non citare la fortunatissima serie di Book of Ra della Novomatic, la quale può contare una decina di titoli già da sola. Ma anche Pharaoho’s Fortune e Leprechaun Goes Egypt della Play’n Go che unisce il tema irlandese a quello egiziano creando una slot fortunata e misteriosa.\n",
    "images": [],
    "featured_image": [
        {
            "alt": "Mistress of Egypt Diamond Spins",
            "src": "https://img.slotjava.it/wp-content/uploads/2019/10/mistress-of-egypt-diamond-spins_logo-286x217.jpg",
            "filename": "mistress-of-egypt-diamond-spins_logo-286x217.jpg"
        }
    ],
    "name": "Mistress of Egypt Diamond Spins"
}