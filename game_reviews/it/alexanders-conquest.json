{
    "studio": "High 5 Games",
    "text": "\nAlexander’s Conquest\nDal gameplay assolutamente innovativo, Alexander’s Conquest è la nuova slot High 5 Games, con una griglia mobile che regala bonus a volontà!\nAlessandro Magno, il più grande condottiero mai esistito\nCi troviamo nel bel mezzo di una campagna militare, con il campo base allestito e i soldati che avanzano incontro al nemico, capitanati dal grande Alessandro Magno, figura carismatica diventata leggendaria per le sue innumerevoli imprese.\nÈ questa l’ambientazione di Alexander’s Conquest, una bella slot targata High 5 Games. La griglia di gioco è una pergamena aperta, anche se l’interno non è un foglio, bensì il campo di battaglia su cui si muovono le armate, aspetto che spiegheremo dettagliato nel paragrafo dedicato alla funzionalità del gioco.\nCome da tradizione di questo provider, la grafica è un punto forte, anche se l’ampio numero di simboli che può accogliere la griglia va a discapito delle dimensione delle icone, un po’ piccoline per i nostri gusti.\nIl comparto sonoro, un mix di musica cavalleresca e suoni di zoccoli di cavallo e di armature, rimanda una bella atmosfera votata all’impresa epica.\nCaratteristiche di Alexander’s Conquest\nCon questa slot, il provider ha stravolto le regole classiche proponendo una griglia mobile che si modifica in base ai simboli che atterrano sui rulli. Di base abbiamo 6 bobine e 4 righe, ma queste ultime possono arrivare sino a 10. La puntata minima è di 20 monete virtuali, ricordando che stiamo giocando con la versione Demo che trovate sul nostro sito.\nI modi per vincere sono sempre indicati in un contatore posto nella parte superiore della griglia, e si va dalle 4.096x la puntata sino a un massimo di 1.000.000x!\nPer vincere è necessario formare combinazioni di simboli identici su rulli adiacenti partendo dal primo a sinistra.\nCi sono due funzioni principali: l’Autoplay che permette di decidere un numero di giri automatici compreso tra 10 e 80 e la funzione turbo, che accelera la caduta dei simboli.\nLa volatilità è alta, il ritorno teorico al giocatore è del 96%.\nUn gioco innovativo\nLo scopo del gioco è naturalmente formare combinazioni di simboli identici, ma anche quello di raggiungere le estremità in alto e in basso del campo di battaglia. I simboli regolari sono i soldati e le effigi che pagano con un numero di simboli compreso tra 3 e 6.\nIl Wild sostituisce tutti i simboli eccetto gli Scatter, ma per ottenerlo è necessario che il rullo si espanda sino a toccare una delle pietre che si trovano sulla cornice inferiore e superiore della griglia. Affinché il rullo si espanda deve però comparire il simbolo della freccia che punta verso l’alto o verso il basso. A ognuno di questi simboli è associato un numero, 1, 2 o 3, che corrisponde al numero di posizioni che occuperà il rullo nella sua avanzata. Il Wild rimane fisso per lo Spin successivo, dopodiché il rullo torna alla posizione originaria.\nLa scritta Bonus e Bonus Wild sono i nostri Scatter. Il primo assegna Free Spins, il secondo pure, ma in più sostituisce i simboli per formare una combo prima che comincino i giri gratuiti.\n\nDomande Frequenti \nSi può giocare ad Alexander's Conquest con soldi veri?\n\nCerto, la slot è regolarmente presente nei migliori casinò online e sarà possibile scommettere con denaro reale.\n\n\n\nOffre delle funzionalità speciali?\n\nSì, oltre alle bobine espandibili che aumentano le linee di pagamento, presenta i giri gratuiti da un minimo di 18 fino a un massimo di 25 giri.\n\n\n\nQual è il suo RTP?\n\nL’RTP è al 96% e la volatilità è elevata: ciò vuol dire che le vincite arriveranno meno spesso, ma se hai fortuna potresti ottenere premi alti.\n\n\n\n",
    "images": [],
    "featured_image": [
        {
            "alt": "Alexander's Conquest",
            "src": "https://img.slotjava.it/wp-content/uploads/2022/07/alexanders-conquest_slot-286x217.jpg",
            "filename": "alexanders-conquest_slot-286x217.jpg"
        }
    ],
    "name": "Alexander’s Conquest"
}