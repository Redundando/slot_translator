{
    "studio": "IGT",
    "text": "\nWolf Ridge\nApri il gioco e immergiti nel gelo delle regioni artiche, con un tipico villaggio e delle montagne innevate sullo sfondo e ovviamente, le luci spettacolari dell’aurora boreale.\nLa griglia di gioco appare semi-trasparente e i simboli che si alternano sui rulli sono rappresentati dagli animali selvatici che popolano il glaciale Polo Nord.\nDei cristalli di ghiaccio compaiono quando si ottiene una combinazione vincente e, ad accrescere ancora di più il coinvolgimento e a rendere l’esperienza di gioco più realistica, ci pensa anche la colonna sonora a tema, che si interrompe solamente quando girano i rulli o gli ululati dei feroci lupi artici.\nLa struttura di gioco di Wolf Ridge è quella tradizionale, a cinque rulli, tre righe e trenta linee di pagamento ed è una slot machine “Big Win” ad alta volatilità, il che significa che sebbene le vincite non siano troppo frequenti, la pazienza del giocatore è ripagata da premi di un certo valore, con un Jackpot niente male fissato a ben 5.000 volte il valore della puntata.\nSimboli regolari e speciali di Wolf Ridge\nI simboli regolari di Wolf Ridge sono otto e il loro valore può essere conosciuto in anticipo consultando la tabella dei pagamenti. Tra tutti, quelli che hanno il minor valore sono rappresentati dai quattro semi delle carte da gioco, disegnati come se fossero delle pietre preziose. Accanto a questi abbiamo i simboli tematici, ossia quattro animali che popolano le terre del nord: un lupo, una lince, un muflone e un procione.\nIn Wolf Ridge c’è  anche un simbolo Wild, rappresentato da una sorta di arazzo rosso montato su travi di legno, che funge da jolly e può sostituire tutti gli altri simboli per il completamento di una combinazione vincente. Lo Scatter è invece un lupo ululante in versione animata.\nModalità di gioco di Wolf Ridge\nLa peculiarità di Wolf Ridge sta tutta nell’innovativa modalità di gioco secondo un sistema chiamato Prize Desk. In cosa consiste? Significa che ad ogni giro viene assegnato un premio nella parte bassa della schermata, stabilito in base al valore del gettone e che può moltiplicare la vincita da 2 a 70 volte l’importo della scommessa.\nOltre a questo, abbiamo la possibilità di giocare un numero davvero alto di giri gratuiti: durante il gioco regolare, in base al numero di volte in cui compare l’icona dello Scatter si possono vincere dai dieci ai trenta free spins.\nDurante i giri gratuiti, se compare ancora sui rulli l’icona Scatter del lupo, si guadagnano ogni volta due ulteriori giri gratuiti, fino a un massimo di 250.\nSlot simili a Wolf Ridge\nSe amate i paesaggi artici e vi piace giocare su uno schermo bianco in compagnia di animali selvaggi, oltre a Wolf Ridge ci sono diverse altre slot con tema e grafica molto simile. Tra le tante citiamo Siberian Storm, la cui protagonista è una maestosa tigre delle nevi, Wild North in cui è un orso a farci compagnia mentre girano i rulli e, ancora, Wild Huskies, in cui i bellissimi cani dagli occhi di ghiaccio la fanno da padroni di casa.\n",
    "images": [],
    "featured_image": [
        {
            "alt": "Wolf Ridge",
            "src": "https://img.slotjava.it/wp-content/uploads/2020/01/wolf-ridge_new-286x217.jpg",
            "filename": "wolf-ridge_new-286x217.jpg"
        }
    ],
    "name": "Wolf Ridge"
}