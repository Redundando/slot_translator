{
    "studio": "Bally",
    "text": "\nGem Machine\nConsiderato il collegamento molto stretto tra gioielli e ricchezza, non sorprende affatto trovarli all’interno di una slot online. Ma nessuna aveva proposto questa tematica in modo così originale come ha fatto la Bally con la slot Gem Machine.\nQuesto titolo preannuncia diverse novità sia da un punto di vista grafico che di meccaniche di gioco, per questo bando agli indugi e cominciamo a parlarne cominciando dall’impatto visivo.\nGem Machine – Quasi Steampunk\nL’interfaccia di gioco di Gem Machine della Bally è sicuramente unica nel suo genere: la griglia di gioco, infatti, è incastonata dentro una macchina dall’aspetto poco rassicurante: fluidi di vario colore si trovano nella parte inferiore, mentre ingranaggi e pistoni d’ottone si muovono ritmati in lontananza.\nIl giocatore dovrà proprio utilizzare questa macchina per fare le proprie puntate e le vincite verranno fagocitate dalla macchina stessa alla fine di ogni giro.\nDa un punto di vista sonoro, il titolo dà il meglio di sé quando arriva alla modalità bonus in cui possiamo sentire una musica ritmata e incalzante.\nNon ci sono simboli ma vincite dirette in questo titolo, rendendolo molto più diretto e chiaro per chiunque è poco avvezzo alle slot machine.\nGem Machine – Una slot unica nel suo genere\nSpesso nelle nostre recensioni abbiamo elogiato l’originalità delle varie slot rispetto ad altri titoli simili, ma Gem Machine è veramente una slot a parte. Innanzitutto non è possibile identificare un numero preciso di rulli: il giocatore può infatti decidere di attivare e disattivare quanti rulli vorrà durante il gioco e ottenere vincite solo su quelli in cui piazzerà una puntata.\nDato che le vincite non sono ottenute tramite una combinazione di simboli ma semplicemente trovando il premio corrispondente lungo i rulli, anche giocando un unico rullo è possibile ottenere delle vincite (anche se chiaramente le probabilità aumentano con l’aumentare dei rulli stessi).\nMolto spesso ci troveremo quindi a osservare una griglia vuota, nella speranza che una vincita si fermi davanti a noi o che ci vengano assegnati dei giri gratuiti (sebbene possa essere frustrante vedersi assegnato un unico giro gratuito con una vincita esigua).\nSicuramente questo tipo di gameplay rende Gem Machine ben diversa rispetto a qualsiasi altra slot che può essere trovata online e non sarà difficile abituarsi a queste meccaniche, sia per giocatori più datati che per chi si è appena avvicinato al genere.\nPer questo vi consigliamo caldamente questo gioco perché siamo convinti possa dare delle grandi soddisfazioni.\nSlot simili a Gem Machine\nCome abbiamo anticipato all’inizio della recensione, le gemme in ogni loro forma e colore sono molto utilizzate all’interno delle slot online, per questo non sarà complicato trovare titoli simili a Gem Machine.\nTra questi possiamo trovare slot come Aztec Gems Deluxe della Pragmatic Play, Gem Rocks della Yggdrasil, Colossal Gems della Habanero e Arcane Gems della Quickspin, anche se le scelte a vostra disposizione sono molte di più.\n\n",
    "images": [],
    "featured_image": [
        {
            "alt": "Gem Machine",
            "src": "https://img.slotjava.it/wp-content/uploads/2019/10/gem-machine_slot-286x217.jpg",
            "filename": "gem-machine_slot-286x217.jpg"
        }
    ],
    "name": "Gem Machine"
}