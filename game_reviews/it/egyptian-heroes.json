{
    "studio": "NetEnt",
    "text": "\nEgyptian Heroes\nSebbene sia preferibile utilizzare un tema mai visto prima per la propria slot, ci rendiamo conto di come il mercato online sia talmente saturo e ricco di titoli che questa si può rivelare essere un’impresa impossibile da realizzare.\nCome creare, quindi, una slot originale? È possibile farlo riutilizzando un tema stra-abusato come quello delle divinità egizie in una chiave originale, come la visione moderna dei superpoteri. Questo è il caso di Egyptian Heroes della NetEnt, che oggi andremo ad analizzare nel dettaglio in questa nostra breve recensione.\nEgyptian Heroes: gli dei moderni\nLe slot che hanno come ambientazione l’antico Egitto sono svariate ed è per questo che Netent con la sua slot Egyptian Heroes dà una certa nota di carattere alla mitologia egizia. La cornice della slot è piuttosto semplice in quanto riprende le costruzioni in pietra degli edifici egizi quali le piramidi e i templi.\nLa particolarità dei simboli di Egyptian Heroes sta nelle divinità egizie il cui design sembra provenire più dai fumetti di supereroi rispetto all’iconografia classica. Infatti fra i simboli delle slot possiamo trovare la dea gatto Bastet raffigurata mentre evoca delle fiamme, il dio Horus con un globo di luce o addirittura il faraone in posizione di battaglia, arrivando poi ai simboli Scatter e Wild che hanno anch’essi connotazioni supereroistiche.\nMa benché ci sia stata molta cura per questi personaggi, lo stesso non si può dire per gli altri simboli delle carte da gioco. Essi sono rappresentati semplicemente con lettere e numeri, con un font piuttosto piatto e ben poco decorato.\nLa componente musicale è quasi del tutto assente se non per la musica incalzante che sopraggiunge durante determinate combinazioni. Anche i suoni del gioco stesso sono piuttosto banali anche se in tema con la slot.\nDopo aver analizzato la parte grafica e sonora, spostiamoci dunque sulla parte più tecnica di questa slot.\nEgyptian Heroes: il meccanismo di gioco\nSebbene da un punto di vista grafico la slot si presenta come originale, il meccanismo di gioco è abbastanza classico e comune nella maggior parte dei titoli online. Il che può essere un elemento positivo, in quanto è facile abituarsi al gameplay e padroneggiarlo in fretta.\nLa griglia di gioco è infatti disposta secondo uno schema 5*3 in cui vengono mostrati quindici simboli per ogni giocata. Le linee di vincita, a loro volta, rientrano nella media dei titoli online con un valore di venti.\nI simboli Wild possono espandersi lungo l’intero rullo se soddisfatti i criteri per attivare la funzione bonus, dando la possibilità di ottenere delle vincite molto più alte.\nIl Faraone è inoltre un simbolo Scatter a cui fare particolare attenzione al fine di attivare la modalità speciale.\nSlot simili a Egyptian Heroes\nCome abbiamo avuto modo di dire in precedenza, il tema dell’antico Egitto è molto usato nel mondo delle slot online, per questo se stiamo cercando emozioni simili a Egyptian Heroes possiamo provare anche A While on the Nile (che ha uno stile di illustrazione diverso dal solito), Book of Gods che gode di ottime recensioni da parte dei giocatori e Ancient Egypt Classic, un must per gli appassionati del genere.\n",
    "images": [],
    "featured_image": [
        {
            "alt": "Egyptian Heroes",
            "src": "https://img.slotjava.it/wp-content/uploads/2019/10/egyptian-heroes_logo-286x217.jpg",
            "filename": "egyptian-heroes_logo-286x217.jpg"
        }
    ],
    "name": "Egyptian Heroes"
}