{
    "studio": "SimplePlay",
    "text": "\nVanessa\nChe la SimplePlay fosse particolarmente attenta a rendere le sue slot impeccabili dal punto di vista grafico, lo sapevamo già, ma dobbiamo ammettere che con Vanessa è riuscita a superare sé stessa!\nVanessa non è altro che il nome della protagonista, un’eroina particolarmente abile con la spada che cela la sua identità dietro le spoglie di una studentessa, di una giornalista o di una poliziotta. Purtroppo, la città in cui vive, che ricorda la Gotham City di Batman, è minacciata da una donna mascherata senza scrupoli che farà di tutto pur di prenderne possesso.\nLa grafica impeccabile ha lo stile degli anime giapponesi, con i simboli disegnati talmente bene da farci credere di trovarci di fronte a un cartoon piuttosto che a una slot. Colori brillanti, una musica adrenalinica, animazioni fluide, rendono la slot un piccolo gioiello da cui è difficile separarsi.\nCaratteristiche della slot\nLe 30 linee di pagamento fisse sono posizionate su una griglia di gioco con 5 rulli e 3 righe. La puntata minima è di 0,20 € e ci sono 5 livelli di scommessa. Giri automatici e acceleratore della rotazione dei rulli sono due delle opzioni a disposizione per non dover cliccare ogni volta sul tasto Start o attendere troppo tempo tra uno Spin e l’altro.\nLa volatilità è alta e il valore RTP è del 96,07%.\nSimboli e funzionalità\nIn tutto ci sono dodici simboli divisi equamente tra basso livello e alto livello. Ai primi appartengono le carte da gioco, i secondi sono invece il trapano, la macchina fotografica, la pistola, Vanessa in versione studentessa, la donna antagonista e Vanessa in versione super-eroina.\nLa sfera con la gemma è il simbolo Wild, appare solo sui rulli 2, 3, 4 e 5 e sia nel gioco base che durante i Free Spins sostituisce tutti i simboli eccetto quelli speciali.\nIl cuore di diamante è il nostro Scatter e ha una doppia funzione. In base al numero di simboli speciali atterrati sui rulli moltiplica la puntata iniziale x2, x10 o x20.\nLa seconda funzione è quella legata ai giri gratuiti, durante i quali l’avversaria di Vanessa apparirà sulla sinistra della griglia. In alto vedremo due barre, una sopra l’icona di Vanessa e l’altra sopra la donna mascherata. Ad ogni Spin, sul rullo tre comparirà o la spada (arma di Vanessa) o la frusta (arma dell’antagonista). A ogni colpo, una tacca verrà eliminata dalla barra. Se a vincere è Vanessa, allora si accederà al gioco bonus che può farci vincere moltiplicatori, ulteriori giri gratuiti e Wild.\n",
    "images": [],
    "featured_image": [
        {
            "alt": "Vanessa",
            "src": "https://img.slotjava.it/wp-content/uploads/2021/11/vanessa_new-286x217.jpg",
            "filename": "vanessa_new-286x217.jpg"
        }
    ],
    "name": "Vanessa"
}