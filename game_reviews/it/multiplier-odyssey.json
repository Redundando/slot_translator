{
    "studio": "Relax Gaming",
    "text": "\nMultiplier Odyssey\nLo spazio è un tema affascinante. Quanti di noi sognano di poterlo esplorare, viaggiando su navicelle spaziali e avventurandosi su pianeti sconosciuti?\nQueste fantasie sono state alimentate sin dalla nostra infanzia da innumerevoli film e videogiochi, basti pensare alla famosissima saga di Guerre Stellari.\nCon Multiplier Odyssey, la Relax Gaming vuole portare i giocatori di slot machine tra le stelle e gli asteroidi, promettendo un’avventura, o meglio, un’odissea, all’insegna dei moltiplicatori e delle giocate gratuite.\nLe Stelle E Gli Asteroidi Di Multiplier Odyssey\nLo stile grafico cartoon di Multiplier Odyssey è sorprendentemente efficace, sia per le ambientazioni che per i personaggi della slot machine.\nLa griglia di gioco, composta da 5 rulli da 3 righe ciascuno, è posta nella cabina di comando di un’astronave spaziale. Dietro al vetro riusciamo ad intravedere le infinite stelle del cosmo.\nL’equipaggio dell’astronave su cui ci troviamo è presente tra i simboli della slot machine. Un soldato semplice vestito di blu, un alieno verde, una soldatessa vestita di viola, e infine il generale, vestito di rosso e con l’aspetto di un vero duro.\nI simboli più semplici sono i semi delle carte da gioco in stile 8bit, ovvero cuori, fiori, quadri e picche. Il simbolo Wild è una grossa “W” dorata e il simbolo scatter è l’astronave su cui probabilmente stiamo viaggiando.\nUn’interessante funzionalità di Multiplier Odyssey è quella di poter scoprire il valore e la funzione di ogni simbolo semplicemente cliccandoci sopra mentre è presente sulla griglia.\nDegni di nota sono anche la musica e gli effetti sonori, che nella loro semplicità risultano molto efficaci.\nL’Odissea Dei Moltiplicatori – Multiplier Odyssey\nSe di base Multiplier Odyssey è una slot machine molto classica, la sua funzione speciale la trasforma in una vera e propria avventura, che ricorda molto un videogioco arcade.\nQuando si ottengono 3 o più simboli scatter, la visuale del giocatore si estende, la navicella accelera e viene rivelato un indicatore dei moltiplicatori sopra la griglia, mentre alla sua sinistra appare un indicatore delle vite.\nIl suo funzionamento è molto semplice. In base al numero di scatter con cui sarà stata attivata la modalità, il giocatore avrà un diverso numero di vite iniziali. 3 simboli equivalgono a 7 vite, 4 a 8 vite e 5 a 9 vite.\nOgni volta che una giocata gratuita non porterà a nessuna vincita, il giocatore perderà una vita. Quando le vite saranno arrivate a zero, le spin gratuite termineranno.\nLa barra dei moltiplicatori sopra la griglia (ne contiene 10) entrerà in funzione con ogni vittoria. Ad ogni vincita viene applicato 1 dei 10 moltiplicatori, che poi verrà rimosso dalla barra. Dopo 10 vittorie di fila si attiverà un undicesimo moltiplicatore, chiamato Super Multiplier, che garantirà spin gratuite infinite finché non si otterrà una vincita, che a quel punto verrà moltiplicata per 100 volte il suo valore.\nDurante questa modalità è possibile anche incontrare altri simboli bonus, in grado di aumentare le vite o il valore dei 10 moltiplicatori.\nSlot Simili A Multiplier Odyssey\nMultiplier Odyssey può sembrare una slot machine molto classica, almeno a prima vista, ma nasconde una modalità estremamente dinamica ed accattivante, e il suo buon RTP del 96.5% la rende ancora più valida.\nSe il tema dello spazio vi ha affascinato e cercate altre slot machine simili a Multiplier Odyssey, vi consigliamo di provare Space Wars e Galaxy Explorer.\n",
    "images": [],
    "featured_image": [
        {
            "alt": "Multiplier Odyssey",
            "src": "https://img.slotjava.it/wp-content/uploads/2021/02/multiplier-odyssey-thumb-286x217.png",
            "filename": "multiplier-odyssey-thumb-286x217.png"
        }
    ],
    "name": "Multiplier Odyssey"
}