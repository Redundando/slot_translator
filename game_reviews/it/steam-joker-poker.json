{
    "studio": "Espresso Games",
    "text": "\nSteam Joker Poker\nLa slot machine Steam Joker Poker è prodotta dalla software house Espresso Games e, già ad una prima occhiata, si presenta come un gioco assai particolare!\nSiamo infatti abituati a slot per la maggior parte caratterizzate da colori sgargianti e immagini molto luminose, nello stile di Las Vegas, per cui potremmo inizialmente storcere il naso davanti a Steam Joker Poker, che invece ci accoglie nella schermata iniziale con tinte scure e un Joker dall’aria per niente amichevole che ricorda molto da vicino Pennywise, il clown assassino protagonista di It di Stephen King.\nNella schermata di gioco le tinte si fanno ancora più fosche e ci immergiamo in un’atmosfera in pieno stile steampunk, con toni scurissimi e scritte gotiche, linee semplici ma d’effetto e l’immancabile Joker-It che ci osserva con sguardo torvo al lato dei rulli.\nLa Espresso Games offre nel suo catalogo, accanto ai titoli “classici”, una serie di slot machine molto particolari, di cui apprezziamo l’originalità nella grafica e nel tema uniti a delle meccaniche di gioco anch’esse per nulla banali; Steam Joker Poker fa parte di questa categoria, e noi vi consigliamo di provarla!\nCaratteristiche principali della slot machine\nAnche dal punto di vista della struttura, Steam Joker Poker appare subito come una slot assai particolare: i rulli sono i classici cinque, ma troviamo una sola riga, quasi come se si trattasse di una vecchia Fruit Machine. I modi per vincere in questa originale slot di casa Espresso Games sono 26, e si possono effettuare le proprie scommesse a partire da 0,50 € fino a un massimo di 500 €, una puntata decisamente non adatta ai deboli di cuore! È possibile anche modificare il valore della moneta, che è compreso tra 0,01 e 2 €.\nPer coloro che amano il gioco veloce e senza pause, sono disponibili le funzioni Turbo Spin e Autoplay, che permettono di accelerare la rotazione dei rulli e impostare un numero di giri automatici fino a 500.\nUna nota dolente è il ritorno teorico al giocatore (RTP), che si attesta su un deludentissimo 92,50%, ben al di sotto della media che prevede un return to player almeno del 95-96%.\nSimboli e funzionalità speciali di Steam Joker Poker\nEssendo il Joker il protagonista di Steam Joker Poker, tra i simboli non potevamo non trovare le carte da gioco!\nCi sono sette simboli base, rappresentati da J, Q, K e i quattro semi delle carte da poker, con i quadri che garantiscono la vincita più alta, fino a 2500 volte il valore della puntata se ne compaiono cinque.\nAbbiamo poi quattro simboli speciali, il Jolly magico, il Jack Wild, la Regina Scatter e il Re Bonus, quest’ultimo che ci permette appunto di accedere alla funzione Bonus e di giocare fino a 20 giri gratuiti in cui si può usufruire anche di golosi moltiplicatori.\n",
    "images": [],
    "featured_image": [
        {
            "alt": "Steam Joker Poker",
            "src": "https://img.slotjava.it/wp-content/uploads/2021/07/steam-joker-poker-thumb-286x217.png",
            "filename": "steam-joker-poker-thumb-286x217.png"
        }
    ],
    "name": "Steam Joker Poker"
}