{
    "studio": "NetEnt",
    "text": "\nTwin Spin\nLe slot online hanno fatto passi da gigante nel tempo e oggi è possibile giocare a titoli che uniscono le caratteristiche migliori delle slot passate alla rivoluzione tecnologica di quelle moderne.\nNe è un esempio diretto Twin Spin della NetEnt, una slot che è in grado di soddisfare sia i nostalgici alla ricerca di simboli dimenticati da tempo, sia i nuovi giocatori che cercando un brivido più moderno nella propria esperienza di gioco.\nAndiamo quindi a scoprire cosa ha da offrirci questo titolo da un punto di vista grafico e un punto di vista tecnico.\n\nTwin Spin: il comparto visivo\nMolto spesso nella creazione di una slot vengono cercate ambientazioni piuttosto specifiche, come ad esempio quelle storiche o fantastiche, per renderle più appetibili ai giocatori. Per quanto riguarda Twin Spin non è così. La semplicità la fa da padrone con la sua cornice di colori freddi ma brillanti anche se il meglio lo si nota nella griglia di gioco. Twin Spin è un chiaro rimando alle più classiche slot machine con i simboli storici quali le campane, le ciliegie, il BAR, i diamanti e il numero 7. Senza dimenticare i simboli delle carte da gioco che sono rappresentati con le semplici lettere.\nCon Twin Spin sembrerà di giocare all’interno di un qualsiasi casinò con le luci decorative e sgargianti che richiamano quelle delle insegne al neon.\nPassando al lato sonoro, invece, Twin Spin è senza infamia e senza lode. La musica di sottofondo ha forti influenze funky e risulta piacevole e accattivante ma senza risultare nemmeno particolarmente ricercata.\nSi potrebbe dire lo stesso degli effetti sonori della slot che non sono altro che quelli classici di qualsiasi slot da casinò.\nPassiamo al prossimo punto della nostra recensione parlando degli aspetti più tecnici di Twin Spin.\n\nTwin Spin: meccaniche di gioco\nNell’aprire la slot per la prima volta, appare evidente che questa sfrutta il meccanismo di gioco più comune tra quelle online: il 5*3. Con quindici simboli mostrati a ogni giocata, infatti, è facile comprendere velocemente il funzionamento di questo titolo, sebbene abbia la sua buona dose di originalità.\nQuesta traspare già dal numero di linee di vincita, ben 243, che permette così di offrire un gameplay diverso rispetto alla massa.\nLa grande novità che è possibile trovare all’interno di questo titolo (e che di fatto lo rende estremamente moderno) è la funzione dei rulli gemelli. A inizio di ogni giro, infatti, due rulli vicini tra di loro otterranno questa funzione, proponendo gli stessi simboli nella stessa posizione.\nÈ facile capire come questo dia la possibilità di ottenere delle vincite ingenti, soprattutto considerato che talvolta questi rulli gemelli possono espandersi e offrire tre, quattro o addirittura cinque rulli gemelli.\nUn gioco quindi che unisce sapientemente la nostalgia dei simboli più antichi con la modernità delle funzioni più originali.\nSlot simili a Twin Spin\nProprio a causa della sua originalità, non è facile trovare altri titoli simili a Twin Spin, ma possiamo suggerirne alcuni che abbiano delle caratteristiche in comune (come ad esempio il grande numero di linee di vincita. Parliamo quindi della Boost It della SthlmGaming o ancora di Spirits of Zen della Metagu, per arrivare a Viking Voyage della Betsoft.\n",
    "images": [
        {
            "alt": "I simboli della slot online Twin Spin",
            "src": "https://img.slotjava.it/wp-content/uploads/2019/10/twin-spin-simboli.jpg",
            "filename": "twin-spin-simboli.jpg"
        },
        {
            "alt": "Tabella dei pagamenti della slot Twin Spin",
            "src": "https://img.slotjava.it/wp-content/uploads/2019/10/twin-spin-tabella-pagamenti.jpg",
            "filename": "twin-spin-tabella-pagamenti.jpg"
        }
    ],
    "featured_image": [
        {
            "alt": "Twin Spin",
            "src": "https://img.slotjava.it/wp-content/uploads/2019/10/twin-spin_slot-286x217.jpg",
            "filename": "twin-spin_slot-286x217.jpg"
        }
    ],
    "name": "Twin Spin"
}