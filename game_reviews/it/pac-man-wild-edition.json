{
    "studio": "Ainsworth",
    "text": "\nPac-Man: Wild Edition\nLa tua infanzia è stata segnata dall’iconico gioco di Pac-Man? Sei nel posto giusto: armati di pazienza e scalda i motori, perché hai accesso diretto nel mondo di Pac-Man Wild Edition. Dietro a questa slot online vi è la collaborazione tra Ainsworth e lo sviluppatore Bandai Namco che hanno deciso di costruire qualcosa di molto familiare per milioni di appassionati giocatori. Respiriamo di nuovo il profumo dell’arcade originale che ora può offrire anche interessanti vincite in denaro.\nTagliando gli sprechi e puntando su una grafica molto semplice ma caratterizzante, la slot è pronta ad attirare i gamer e offrire round di gioco che potranno aiutare a vincere fino a quattro diversi jackpot. Per farlo bisognerà scommettere in modo attento, osando quando il gioco lo richiede, così da sbloccare il Wild in espansione che può riempire uno o più rulli. \nGrafica e simboli di gioco\nNel momento in cui parte l’avventura con Pac-Man Wild Edition si nota qualche differenza rispetto allo stile classico di una slot online. Prima di tutto la griglia è di dimensione ridotta e non va a riempire lo schermo. La scelta grafica sembra essere netta: il desiderio è di omaggiare il gioco originale, puntando sulla somiglianza di stile. Ma la scelta è anche dettata da una delle sue funzionalità: nel momento in cui si attivano i bonus game con i giri gratuiti si potrà assistere all’espansione dei rulli per aumentare le chance di vincita.\nAinsworth ha quindi voluto strizzare l’occhio al celebre gioco e non si è limitato a prendere ispirazione. Non a caso sono stati chiamati in causa tutti i famosi personaggi che abbiamo avuto modo di conoscere negli anni, come i Fantasmini colorati che si alternano sui rulli per creare combo vincenti. E che dire del vero tocco di classe rappresentato da Pac-Man dorato e dal Wild in espansione che può riempire rulli interi con icone a forma di Smile? E’ proprio come vivere un’esperienza di gioco all’interno di uno dei game più famosi a livello mondiale.\nE’ vero che per ricevere vincite notevoli è necessario sperare nella funzione di Giri gratis, dove i rulli triplicano per far crescere le chance di vittoria usando anche i Jolly che si posizionano sulla riga superiore.\nNon dimentichiamo poi un’altra grande idea che è messa in palio da questa slot: i suoi jackpot da capogiro. Come noterai nel gameplay appaiono tre simboli di una chiave: se li riesci a trovare potrai così attivare una funzione aggiuntiva e verrai pagato in diversi modi. A quel punto il gioco si trasformerà per dare spazio alla versione originale: il giocatore è chiamato a scegliere che strada seguire e scoprirà quale percorso porti al jackpot Minore, Maggiore o al Super montepremi.\nConsiderazioni finali sulla slot Pac-Man Wild Edition\nIndubbiamente si respira un’atmosfera speciale quando si gioca con la video slot Pac-Man Wild Edition: è unica nel suo genere non solo per il tema scelto, ma per la tipologia di gameplay realizzato. Può rivelarsi una slot simpatica, da provare senza troppe aspettative, per lasciarti travolgere in un viaggio indietro nel tempo. E se sei fortunato potrai anche vincere premi interessanti!\n",
    "images": [],
    "featured_image": [
        {
            "alt": "Pac-Man: Wild Edition",
            "src": "https://img.slotjava.it/wp-content/uploads/2019/09/pac-man-wild-edition_gratis-286x217.png",
            "filename": "pac-man-wild-edition_gratis-286x217.png"
        }
    ],
    "name": "Pac-Man: Wild Edition"
}