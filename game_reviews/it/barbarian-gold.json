{
    "studio": "Iron Dog Studio",
    "text": "\nBarbarian Gold\nIn questa nuova slot prodotta dalla Iron Dog Studios, il protagonista è un guerriero barbaro che ricorda Conan il distruttore, icona cinematografica degli anni 80 resa celebre dal mitico Arnold Schwarzenegger. Armato di ascia, spada e sfera chiodata, il nostro eroe dovrà sconfiggere il nemico rettiliano e accedere alla grotta di lava e a quella dorata per rubare il tesoro e fare ritorno al suo castello.\nCon Barbarian Gold gli sviluppatori della Iron Dog Studios hanno deciso di puntare su una grafica meno cinematografica e più simile a quella dei cartoon, condita da animazioni legate alle vincite e a una musica avventurosa dal ritmo incalzante. La griglia di gioco ha una cornice di legno con sfondo nero e si trova davanti a un castello medievale. Nella parte sottostante si trova il valore della scommessa e il pulsante per accedere alle impostazioni di gioco, sulla sinistra c’è invece il pulsante per avviare il gioco e quello che dà il via ai giri automatici. L’impostazione di base dei giri automatici è dieci, ma il numero può essere variato accedendo al menù.\nCaratteristiche principali della slot machine\nLa griglia ha cinque rulli e tre righe mentre le linee di pagamento sono 20 e sono fisse. Il ritorno teorico al giocatore o RTP si attesta su un buon 96,3%. La volatilità è medio alta,  la puntata minima è di 0,20 € e la massima invece è pari a 20 €. È possibile impostare da 5 sino a 999 giri automatici e decidere dei limiti preventivi per farli interrompere, come ad esempio nel caso si verifichi una vincita o se il denaro diminuisce di un tot deciso da noi.\nSimboli e funzionalità di Barbarian Gold\nLo scopo di questo bel gioco di casa Iron Dog Studios è quello di abbinare da un minimo di tre a un massimo di cinque simboli su una linea vincente. A pagare meno sono i semi delle carte da gioco, seguiti dalla palla chiodata, l’ascia e la spada. I simboli più redditizi sono il nemico rettiliano in forma umana e trasformato da lucertola, oltre naturalmente al guerriero barbaro. Il simbolo Wild è rappresentato dallo scudo con le spade incrociato e la W al centro. Quando appare si espande sino a coprire l’intero rullo, aumentando le possibilità di avere ulteriori combinazioni vincenti in quanto sostituisce tutti i simboli eccetto lo Scatter. Lo Scatter è lo scudo con l’osso di toro e in base al numero di simboli sui rulli si avrà un numero diverso di Free Spins: 3 Scatter danno diritto a 8 giri gratuiti, con 4 se ne avranno 10 e con 5 si arriva a 12. A questo punto la schermata cambia e si accede alla grotta di Lava. Anche qui gli Scatter garantiscono ulteriori giri gratuiti, inoltre la comparsa del simbolo Wild a espansione regala un moltiplicatore che già si trova all’interno della Grotta di Lava.\nSe compaiono almeno 3 Scatter nella Grotta di Lava, allora si passerà alla Grotta d’Oro, dove sono previsti ulteriori giri gratuiti e moltiplicatori sempre legati ai simboli Bonus.\n",
    "images": [],
    "featured_image": [
        {
            "alt": "Barbarian Gold",
            "src": "https://img.slotjava.it/wp-content/uploads/2020/07/barbarian-gold_new-286x217.jpg",
            "filename": "barbarian-gold_new-286x217.jpg"
        }
    ],
    "name": "Barbarian Gold"
}