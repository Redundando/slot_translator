{
    "studio": "Yggdrasil",
    "text": "\nWicked Circus\nUn circo maledetto è un tema perfetto per chi va alla ricerca di emozioni forti! E per creare un’atmosfera inquietante non c’è niente di meglio che affidarsi a un Joker dal sorriso malefico che sappia incutere un leggero terrore. Anche lo sfondo della slot contribuisce a riprodurre l’ambientazione horror, con il ripostiglio del circo in bianco e nero e i contorni degli oggetti sfumati. I simboli, a colori e in 3D, danno la sensazione di essere sospesi sui rulli, la cornice di gioco è delimitata da una cornice di legno punteggiata da chiodi. La musica, su toni ascendenti, ricrea il giusto clima senza per questo risultare invadente. Sotto la griglia di gioco ci sono tutte le informazioni e le impostazioni per settare al meglio la nostra giocata.\nCaratteristiche di Wicked Circus\nLa griglia ha 5 rulli e 3 righe, mentre le linee di pagamento sono 10e fisse. Il costo minimo per ogni linea è di 0,01 €, quindi 0,10 € totali a spin, con la puntata massima che può raggiungere i 20 €, selezionabili in un colpo solo attraverso il tasto Max Bet. Si vince allineando da tre a cinque simboli identici a partire dal primo rullo a sinistra e procedendo verso destra.\nI giri automatici possono essere attivati direttamente cliccando il tasto accanto allo Start. Un menù a tendina ci mostrerà il numero di giri selezionabili, da 5 a 1.000 o all’infinito, ma se volessimo impostare dei limiti di vincita o di perdita dovremo necessariamente accedere al menù interno.\nAltre impostazioni presenti sono la disattivazione dell’audio, l’utilizzo della barra spaziatrice al posto del pulsante Start e il cursore che ci permette di calibrare la velocità dei rulli.\nDotata di volatilità media, questa slot appare ben bilanciata per quel che riguarda il rapporto tra frequenza di combinazioni vincenti e importi delle vincite. Il valore RTP non è male, essendo pari al 96,5%.\nSimboli e funzionalità\nIn Wicked Circus abbiamo 6 simboli regolari e uno speciale. In ordine di valore dal più basso al più alto, troviamo le ciliegie, il limone, l’uva, la campana, il sette e la stella. Il simbolo speciale è il Jolly, in grado di farci ottenere vincite niente male.\nQualsiasi combinazione pagante attiva la funzione speciale Jokerizer Mode. L’importo della vincita verrà mostrato su una casella posizionata sopra i rulli, noi potremo decidere di incassarla o di utilizzarla per giocare in questa particolare modalità. Per effettuare un giro con la funzione Jokerizer dovremo sottrarre 20 gettoni dalla vincita, ma rispetto al gioco base avremo maggiori opportunità di ottenere combinazioni vincenti.\nIn questa modalità, ogni qualvolta compariranno 2 o più simboli del Jolly, verremo premiati con una Mistery Win. Vediamo gli importi che si possono vincere:\n\n2 Jolly: tra i 40 e i 400 gettoni\n3 Jolly: tra i 500 e i 1.000 gettoni\n4 Jolly: tra i 800 e i 3.000 gettoni\n5 Jolly: tra i 2.000 e i 6.000 gettoni\n\nPrima che la cifra venga accreditata, è possibile sfruttare la funzione Tieni, che blocca i rulli con i Jolly durante tutti gli spin. Costa 60 gettoni e ci offre la possibilità di accumulare ulteriori Jolly sino a un massimo di 5, così da essere ricompensati con una cifra maggiore.\n",
    "images": [],
    "featured_image": [
        {
            "alt": "Wicked Circus",
            "src": "https://img.slotjava.it/wp-content/uploads/2021/03/wicked-circus_free-286x217.png",
            "filename": "wicked-circus_free-286x217.png"
        }
    ],
    "name": "Wicked Circus"
}