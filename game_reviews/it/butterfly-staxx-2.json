{
    "studio": "NetEnt",
    "text": "\nButterfly Staxx 2\nNon è raro che siano gli animali ad essere protagonisti nel mondo delle slot machine. Spesso si utilizzano bestie mitologiche che abbiano in qualche modo un richiamo ai soldi e ai tesori. Basti pensare a quanto siano abusati i draghi nel mondo delle slot, o le fenici che rappresentano la speranza di una rinascita come quella che può derivare da un’improvvisa vincita.\nLa NetEnt, con la slot Butterfly Staxx 2, si muove verso una direzione diversa: non un animale fiero e feroce come il drago, ma la bellezza passeggera ed eterea delle farfalle, in una slot che punta tanto a divertire il giocatore, quanto a rilassarlo.\nGrafica della slot machine\nPrima di passare all’argomento saliente della nostra recensione, in cui andremo a parlare delle funzioni e dei bonus che possono essere trovati all’interno di questa slot, fermiamoci un attimo ad apprezzare il lato grafico e musicale di Butterfly Staxx 2 della NetEnt.\nD’altronde, come siamo soliti dire, anche l’occhio (e l’orecchio) vuole la sua parte: una slot può avere funzioni interessanti, ma se si rivela essere una cacofonia ingiocabile, queste passano in secondo piano.\nButterfly Staxx 2 ci accoglie con una fievole musica di atmosfera, calandoci immediatamente nella distesa floreale che compone i simboli della stessa slot. La musica stessa, a differenza di altri giochi simili, non cessa al momento di girare i rulli, ma sono quest’ultimi che si adeguano all’atmosfera di rilassamento della slot.\nInfatti il suono dei rulli è appena un tintinnio, lungo i quali è possibile trovare i classici simboli delle carte da gioco (A, K, Q, J…) così come farfalle e fiori di diverso tipo.\nUna slot quindi che si differenzia dalla massa per la sua capacità di non gridare nelle orecchie del giocatore, ma di farlo rilassare dopo una lunga giornata di lavoro.\nLe funzioni e i bonus della slot\nPassiamo a quello che ci interessa maggiormente: da un punto di vista tecnico, che tipo di slot ci troviamo di fronte?\nButterfly Staxx 2 della NetEnt utilizza una griglia di gioco 5×4, leggermente diversa dallo stile più diffuso 5×3. Cosa cambia fra questi due? Innanzitutto a ogni turno ci verranno mostrati venti simboli al posto dei classici quindici. Questo numero maggiore di simboli per ogni giocata aumenta anche il numero di combinazioni ottenibili.\nSi parla infatti di quaranta linee di vincita con un RTP stimato (in quanto può variare sostanzialmente nel breve periodo) di 96.35%.\nI simboli da tenere d’occhio? L’orchidea viola è un simbolo Wild e in quanto tale può sostituire qualsiasi altro simbolo normale nel comporre le varie combinazioni (si parla quindi di un Jolly).\nLa farfalla d’oro, invece, permette di ottenere accesso ai giri gratuiti. Questa funzionalità, molto comune nelle slot, prende una forma leggermente diversa rispetto al solito: se i due rulli a sinistra vengono ricoperti di farfalle d’oro, si otterrà una seconda griglia di gioco durante questa modalità. Se i rulli a sinistra della seconda griglia vengono ricoperti, si otterrà una terza griglia. Inutile dire quanto avere più griglie a disposizione aumenti esponenzialmente la probabilità di vincita.\nSlot simili a Butterly Staxx 2\nSe ti è piaciuta questa slot machine e vuoi provare qualche gioco simile, possiamo consigliarti qualche titolo simile. Sempre della NetEnt, sullo stile naturale e rilassato, troviamo Trolls ed Evolution. Naturalmente ogni slot è diversa dall’altra, ma in generale la NetEnt si fa pregio di utilizzare molti elementi onirici all’interno dei propri giochi, come nel caso di Fairytale Legends.\nSe invece cerchiamo una slot sempre a tema floreale, possiamo suggerire Jade Butterly della Pragmatic Play.\n",
    "images": [],
    "featured_image": [
        {
            "alt": "Butterfly Staxx 2",
            "src": "https://img.slotjava.it/wp-content/uploads/2019/08/butterfly-staxx-2-logo-286x217.jpg",
            "filename": "butterfly-staxx-2-logo-286x217.jpg"
        }
    ],
    "name": "Butterfly Staxx 2"
}