{
    "studio": "World Match",
    "text": "\nLotus Luck\nL’India è un Paese che incuriosisce per la sua bellezza e per la spiritualità che si respira tra le strade.\nLa World Match gli rende omaggio con Lotus Luck, una slot dal gameplay molto rilassante, priva di grandi animazioni e di funzioni speciali, adatta soprattutto per chi è alla ricerca di un gioco classico senza regole complicate.\nIl punto di forza di questa slot è di sicuro la grafica super dettagliata. Dai simboli alla griglia di gioco, non c’è dettaglio che sia stato trascurato. I rulli sono incorniciati nell’oro e sullo sfondo si intravede un palazzo reale circondato da uno specchio d’acqua limpidissima.\nLa musica ha un sapore mistico dall’effetto altamente rilassante, tutto a beneficio di una giocata senza pensieri.\nCaratteristiche della slot\nGriglia classica con 5 rulli e 4 righe e ben 1.024 modi per vincere.\nLe combinazioni paganti sono formate da un minimo di 2 simboli identici e adiacenti, a partire da sinistra verso destra. La puntata va da 0,80 € sino a un massimo di 160 € e attraverso il simbolo del dollaro è possibile selezionare la puntata massima in un colpo solo.\nSi possono impostare da un minimo di 5 giri automatici a un massimo di 1.000 ma anche all’infinito. Per fermarli, basterà cliccare sul tasto stop. È presente la funzione Turbo.\nIl valore RTP è del 95,62%, la volatilità media, buon compromesso tra somme vinte e frequenza delle combinazioni vincenti.\nSimboli e funzionalità\nCominciamo parlando delle carte della scala reale, dal 10 all’asso. Per avere una combinazione vincente è necessario affiancare almeno 3 simboli identici. Sebbene si tratti di vincite di basso livello, le somme sono comunque interessanti, soprattutto quando si allineano 5 simboli.\nCifre leggermente più alte quando si tratta di simboli tematici, che tra le altre cose pagano anche con soli 2 simboli. Partendo da quello di minor valore a salire, troviamo la candela, il piatto con il cibo, il fiore di loto, il vaso colmo di monete d’oro e il copricapo.\nIl gufo è il simbolo Wild, ha funzione di Jolly e sostituisce tutti i simboli tranne lo Scatter, quest’ultimo rappresentato dalla regina. Con 3 simboli si vincono 8 Free Spins, con 4 i giri gratuiti saranno 12 e con 5 ne avremo 16.\nSe durante i Free Spin compaiono ulteriori Scatter, la funzione può essere riattivata.\nConsiderazioni finali\nPartiamo subito dicendo che a noi la slot della World Match è piaciuto per almeno tre motivi. Innanzitutto, la cura con cui si è lavorato al comparto grafico ci suggerisce l’idea di trovarci di fronte a un ottimo prodotto di fattura pregevole.\nIl secondo aspetto positivo è la fluidità di gioco. Lotus Luck non ha bisogno di molta CPU e il computer non ha mai crashato o rallentato durante gli Spin.\nIl terzo motivo è il gameplay semplice. Ci rendiamo conto che al giorno d’oggi l’offerta di slot è molto ampia e che per evitare la ripetitività di un prodotto bisogna escogitare soluzioni sempre nuove. Se però questo vuol dire perdere tempo a capire quando si vince e quando no, o a leggere pagine e pagine di istruzioni, allora preferiamo andare sul sicuro.\nUn punto a sfavore, se così si può chiamare, è la poca fluidità con cui abbiamo consultato la tabella dei pagamenti. Non c’è una barra a scorrimento e abbiamo avuto non pochi problemi a scorrere l’intera pagina. Un peccato veniale che di fronte alla qualità generale ci sentiamo di perdonare senza indugi.\n",
    "images": [],
    "featured_image": [
        {
            "alt": "Lotus Luck",
            "src": "https://img.slotjava.it/wp-content/uploads/2021/02/lotus-luck-free-286x217.jpg",
            "filename": "lotus-luck-free-286x217.jpg"
        }
    ],
    "name": "Lotus Luck"
}