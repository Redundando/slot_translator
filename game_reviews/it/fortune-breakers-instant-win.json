{
    "studio": "Betixon",
    "text": "\nFortune Breakers: Instant Win\nAbbiamo avuto modo di parlare di centinaia di slot sul nostro sito, ma sicuramente Fortune Breakers della Betixon è una slot unica nel suo genere. In questo articolo di approfondimento avremo modo di analizzare tutte le sue sfaccettature, così che tu abbia un’immagine ben precisa di questo titolo.\nScegli il tuo eroe\nUna volta aperta questa slot, appare evidente che è ben diversa dalle altre: la schermata che chi accoglie, infatti, non è la classica interfaccia di gioco, ma una selezione di un personaggio come se stessimo affrontando un videogioco.\nIncastonato tra due colonne e sotto la scritta “Pick your hero” (scegli il tuo eroe) si trova il personaggio che andremo a scegliere e il prezzo associato. Il primo proposto ha la testa leonina e i pugni alzati, lasciando immaginare un combattente di arti marziali, mentre il secondo utilizza due spade.\nAvremo modo di vedere nel punto successivo cosa deriva da questa scelta, ma una volta selezionato il nostro eroe, possiamo finalmente vedere la vera e propria slot.\nAnche se chiamarla slot è molto difficile: il personaggio, infatti, si ritroverà ad affrontare numerosi nemici con altrettante armi. L’interfaccia di gioco assomiglia quindi a un videogioco a scorrimento con una serie di nemici da affrontare.\nSe la schermata e la grafica di questo titolo è veramente unica, lo è anche il gameplay.\nCome si gioca con Fortune Breakers – Instant Win?\nUna domanda legittima che richiede una risposta approfondita: dimentica tutto ciò che sai per quanto riguarda le slot machine. La scelta del personaggio determina il valore della puntata, ovvero dell’importo che andremo a giocare a ogni round.\nUna volta scelto il personaggio, questo si troverà all’estrema sinistra di un ponte disseminato di nemici e forzieri. Per accedere a ogni forziere, dovrai sconfiggere il nemico.\nPer farlo, ogni personaggio e nemico ha 3 barre di vita. A ogni turno, dovrai selezionare uno di quattro tasselli nascosti che possono avere diversi effetti:\n\n-1 ALLA VITA DEL NEMICO\n-2 ALLA VITA DEL NEMICO\n-3 ALLA VITA DEL NEMICO\n+3 ALLA TUA VITA (in questo caso avrai a disposizione un secondo turno)\n\nPer questo ogni colpo può essere fatale nei confronti del nemico (se becchi il -3), ma lo stesso si può dire per il giocatore: ogni colpo ricevuto potrebbe levarti da 1 a 3 di vita, con la possibilità di ucciderti sul colpo.\nIl primo forziere assegnerà una vincita pari al valore giocato, e ogni forziere successivo la farà aumentare. Realisticamente parlando è difficile raggiungere valori alti, ma il meccanismo di gioco ti permette una lunga esperienza di gioco a basso costo.\nSlot simili a Fortune Breakers – Instant Win\nData la natura unica di questa slot, non è facile trovare un titolo simile a Fortune Breakers – Instant Win, se non la gemella prodotta sempre dalla Betixon, ovvero Fortune Breakers – Clash of Steel. Due slot sicuramente da provare per chi cerca qualcosa di nuovo.\n",
    "images": [],
    "featured_image": [
        {
            "alt": "Fortune Breakers: Instant Win",
            "src": "https://img.slotjava.it/wp-content/uploads/2021/08/fortune-breakers-instant-win-gratis-286x217.png",
            "filename": "fortune-breakers-instant-win-gratis-286x217.png"
        }
    ],
    "name": "Fortune Breakers: Instant Win"
}