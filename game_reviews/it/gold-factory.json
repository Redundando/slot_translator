{
    "studio": "Microgaming",
    "text": "\nGold Factory\nInformazioni generali\nSoftware: Microgaming\nRulli: 5\nLinee di gioco: 50\nMassimo gettoni per linea: 20\nMinimo gettoni per linea: 1\nPuntata minima: 0,01 €\nReturn To Player (RTP): 95,6%\nJackpot: 619.000 gettoni\nAutoplay: presente\nCaratteristiche principali\nBenvenuti alla Fabbrica dell’Oro! La Gold Factory firmata Microgaming (una garanzia) è ambientata in un’immaginaria fabbrica in cui si produce l’oro e in quest’ambientazione luccicante e ricca si snoda il filo di un gioco molto divertente e abbastanza generoso, con un Return to player del 95,6%.\nGold Factory è una classica slot machine a 5 rulli con ben 50 linee di pagamento, su ognuna delle quelli è possibile effettuare puntate da un minimo di 1 fino a un massimo di 20 gettoni. Ogni gettone ha un valore in euro compreso tra 0,1 e 0,5 €, il che significa che la puntata massima potrà arrivare alla significativa cifre di 1000 €.\nLa grafica è molto ben fatta e lo sono anche le musiche di sottofondo, per cui giocare a Gold Factory risulta un’esperienza molto piacevole e coinvolgente.\nSimboli, Wild e Scatter in Gold Factory\nIn questa slot machine di casa Microgaming non troviamo le consuete carte da gioco, ma i simboli sono tutti a tema, sebbene per alcuni trovare il nesso con una fabbrica d’oro non sia stato così immediato!\nAbbiamo il Boss della Factory, un indispensabile alchimista, un carrello colmo di preziosi lingotti d’oro, tante monete scintillanti e infine un treno, un sottomarino e una mongolfiera, di cui non capiamo il senso ma che inseriti nel gioco sono comunque divertenti.\nIl simbolo Wild è rappresentato dal logo della slot e, come sempre, ha funzione di Jolly, sostituendosi a tutti gli altri simboli, eccezion fatta per lo Scatter. Inoltre, se il Wild compare su una linea di pagamento attiva in tutti i cinque rulli, permette di determinare la vincita più alta per il gioco regolare.\nLo Scatter, che ha valore di Bonus, è rappresentato proprio dal simbolo Bonus, e permette di accedere al gioco speciale a prescindere dalla linea di pagamento su cui compare e dalla posizione sui rulli.\nBoiler Room Bonus Game\nCon tre o più simboli Scatter in qualsiasi posizione sui rulli si attiva il gioco bonus chiamato “Boiler Room” e qui la questione si fa interessante: con questa funzionalità si potrebbe teoricamente vincere il jackpot di 619.000 gettoni!\nUna volta entrati nel gioco bonus (una sorta di stanza delle caldaie) compaiono 12 contenitori, tra i quali il giocatore dovrà sceglierne quattro: all’interno potrà trovare diversi simboli, a ciascuno dei quali corrisponde un premio o l’avvio di un’ulteriore funzionalità speciale, chiamata Chambers Room, dove ad attenderlo troverà tanti altri premi.\nGold Factory: conclusioni\nI giochi bonus rendono la slot molto avvincente, a fronte di un gameplay tutto sommato abbastanza lineare.\nIl jackpot stellare rappresenta certamente un goloso incentivo al gioco, anche se ottenerlo resta un’eventualità decisamente improbabile. Nel complesso si tratta di un gioco carino, come del resto quasi tutti quelli firmati dalla Microgaming, ideale per quei giocatori che non amano le grandi tecnologie e i gameplay troppo complicati\n",
    "images": [],
    "featured_image": [
        {
            "alt": "Gold Factory",
            "src": "https://img.slotjava.it/wp-content/uploads/2019/10/gold-factory_new-1-286x217.jpg",
            "filename": "gold-factory_new-1-286x217.jpg"
        }
    ],
    "name": "Gold Factory"
}