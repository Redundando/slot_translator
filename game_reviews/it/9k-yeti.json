{
    "studio": "Yggdrasil",
    "text": "\n9K Yeti\nTra le varie creature mitologiche che vengono utilizzate nelle slot online, lo Yeti non è sicuramente fra i più comuni. Ma, nonostante questo, la Yggdrasil ha deciso di dedicargli un titolo. Ecco quindi che oggi ci troviamo a recensire 9K Yeti.\n9K Yeti – L’abominevole slot delle nevi\nLa slot 9k Yeti ci porta sugli alti pendii della catena dell’Himalaya dove si trova lo Yeti, questa creatura mitologica umanoide che vive nel gelo e nella neve.\nLa cornice della griglia di gioco non è nient’altro che l’illustrazione di paesaggi montani tipici delle zone nepalesi e cinesi, dando così l’impressione di star scalando un sentiero impervio e innevato. Anche la griglia stessa è decorata in modo da sembrare ghiacciata, con stalattiti azzurre negli angoli.\nFra i simboli potremo vedere i ritratti di ben 3 diversi scalatori, oggetti utili ad ogni scalatore come la piccozza, la tenda e la corda ed infine lo scorcio della cima della montagna e lo Yeti, che andrà a ruggire ed animarsi durante alcune combinazioni. Le illustrazioni sono ben fatte e si nota una certa cura per i dettagli.\nI simboli delle carte da gioco (A, K,Q,J e 10) sono invece dei semplici font colorati che sebbene non siano particolareggiati come gli altri simboli, non stonano affatto con il resto della slot. Riprendendo anche il colore delle bandierine che si vedono ai lati.\nIn conclusione, 9K Yeti è una slot che rimane in tema anche nel suo comparto sonoro con una musica di flauti tipicamente himalayana che si accompagna al vento e il tintinnio cristallino del ghiaccio.\nEd ora andiamo a parlare del comparto tecnico.\n9k Yeti – 9 simboli in più\nCome spesso capita, è sufficiente dare un’occhiata al meccanismo di gioco di questa slot per notare quanto questa sia diversa rispetto alla maggior parte dei titoli che si trovano online. 9K Yeti, infatti, propone un meccanismo di gioco di tipo 6×4 ben diverso dallo scheletro standard 5×3. Oltre a mostrare 9 simboli in più ad ogni giocata (24 invece che 15), infatti, questa struttura ci permette di aspirare a vincite molto più alte rispetto alla media, che arrivano nella forma dello stesso Yeti che appare spesso nella griglia di gioco.\nOltre a questo è necessario prestare attenzione ad altri due simboli speciali. Il primo è il simbolo Scatter illustrato come le impronte dello Yeti sulla neve che ci permette di accedere ai giri gratuiti una volta che ne troveremo almeno 3 in un’unica giocata. Il secondo simbolo corredato di funzione bonus è la montagna stessa la quale svolge la funzione di simbolo Wild in grado di sostituire qualsiasi altro simbolo normale in gioco.\nRispetto ad altri titoli online sarà quindi necessario prestare la giusta attenzione a 9K Yeti, in quanto le sue meccaniche diverse rispetto allo standard richiederanno un minimo di tempo di pratica.\nSlot simili a 9K Yeti\nSebbene sia difficile trovare altre slot che utilizzino questa creatura come tematica, è possibile dedicarci ad altri titoli e ad altre creature mitologiche. Tanto per fare un esempio pensiamo a Dracula della NetEnt in cui si trova una delle creature più carismatiche del mondo di finzione e a Myth, una slot che fa proprio dei miti e delle leggende la propria linfa vitale.\n",
    "images": [],
    "featured_image": [
        {
            "alt": "9K Yeti",
            "src": "https://img.slotjava.it/wp-content/uploads/2019/11/9k-yeti-thumb-286x217.jpg",
            "filename": "9k-yeti-thumb-286x217.jpg"
        }
    ],
    "name": "9K Yeti"
}