{
    "studio": "Thunderkick",
    "text": "\nBeat the Beast Mighty Sphinx\nSi, Beat The Beast: Mighty Sphinx è un’altra slot machine che usa come tema l’Antico Egitto! Non contiamo più i giochi analoghi, di qualsiasi provider e di ogni tipo: ci sono quelle incentrate su Cleopatra, quelle in stile Indiana Jones in cui i tesori sono sepolti in antichi e maledetti mausolei, ci sono quelle in cui a farla da padrone è la figura del faraone. La domanda che sorge spontanea è se ci può essere ancora una slot machine da considerarsi in qualche modo originale pur trattando questa tematica. La risposta è no, non possiamo fare un plauso all’originalità per nessun gioco ambientato all’ombra delle piramidi, piuttosto tendiamo a vedere le slot a tema egizio come l’analogo moderno delle Fruit Machine, in cui i frutti sono sostituiti dai geroglifici, e pertanto le consideriamo come dei giochi base adatti ai giocatori che non amano cambiare e, a seconda del gameplay, ai principianti.\nBeat The Beast: Mighty Sphinx, prodotta dalla software house Thunderkick, è una slot classica, graficamente semplice ma abbastanza d’effetto. Insomma, niente di nuovo o niente di particolare, ma comunque un gioco divertente e ben congegnato in cui la Sfinge assume caratteri oscuri e diventa la protagonista. Dedicata a chi ama la tradizione\nCaratteristiche principali della slot\nBeat The Beast: Mighty Sphinx è una slot anche dal punto di vista del gameplay senza infamia e senza lode. Si tratta di un gioco molto tradizionale, con struttura semplice a cinque rulli, tre righe e nove linee di pagamento fisse, il che significa che non è possibile scommettere su una singola linea. Anche le vincite si ottengono in maniera classica, con combinazioni di tre o più simboli identici su rulli adiacenti a partire da sinistra verso destra.\nI giocatori più esperti potrebbero trovare Beat The Beast: Mighty Sphinx anche un pochino noioso, mentre i principianti avranno modo di conoscere il mondo delle slot in maniera agevole grazie a questo gioco,\nLa volatilità di Beat The Beast: Mighty Sphinx è alta e il premio massimo che si può vincere è pari a 4.444 monete.\nInteressante il ritorno teorico al giocatore, che supera il 96% collocandosi lievemente al di sopra della media.\nSimboli e funzionalità di Beat The Beast: Mighty Sphinx\nBeat The Beast: Mighty Sphinx associa ai simboli legati alla tematica dell’Antico Egitto i cosiddetti reali, ossia le carte da gioco dal 9 all’Asso, che sono le icone a minor valore.\nPer ottenere dei premi un pochino più consistenti si dovranno cercare i simboli che raffigurano le varie rappresentazioni della sfinge.\nEsiste un simbolo Wild, identificato tramite una W su sfondo viola: in questa slot machine il Wild non solo ha una funzione classica di jolly, sostituendo tutti gli altri simboli per completare una combinazione vincente, ma ha anche funzione di Scatter, permettendo di accedere all’unica funzionalità speciale del gioco che è quella dei giri gratuiti, in cui a tutte le vincite verrà assegnato anche un moltiplicatore fino a 200 volte il valore della puntata.\n",
    "images": [],
    "featured_image": [
        {
            "alt": "Beat the Beast Mighty Sphinx",
            "src": "https://img.slotjava.it/wp-content/uploads/2020/04/beat-the-beast-mighty-sphinx_featured-286x217.jpg",
            "filename": "beat-the-beast-mighty-sphinx_featured-286x217.jpg"
        }
    ],
    "name": "Beat the Beast Mighty Sphinx"
}