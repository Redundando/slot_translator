{
    "studio": "Novomatic",
    "text": "\nThe Real King Aloha Hawaii\nCi sono giochi che hanno titoli misteriosi e  necessitano di essere scoperti, ce ne sono invece degli altri in cui già dal titolo possiamo sapere esattamente cosa aspettarci: è questo il caso di The Real King Aloha Hawaii! Pochi dubbi sulla tematica della slot: ci troviamo ovviamente immersi nel paesaggio paradisiaco delle Hawaii, con il suo mare cristallino e le sue spiagge bianche, e in questo contesto troviamo il “vero re”, the Real King, ossia Elvis Presley.\nIl compartimento grafico di The Real King Aloha Hawaii, prodotta dalla software house Novomatic, è molto ben curato e la slot alla vista è assai gradevole.\nLo sfondo del gioco è rappresentato da una spiaggia tropicale sotto il sole splendente, con delle tipiche palme e la figura di Elvis in primo piano nella schermata iniziale. La schermata di gioco è semplice ma d’effetto: i rulli sono incorniciati da dei fiori colorati su una base scura che li mette in risalto.\nA rendere ancora più coinvolgente l’esperienza di gioco c’è poi la musica di ukulele, che sebbene sia gradevole ci sembra un pochino fuori luogo: in una slot dedicata al Re del Rock, perché non utilizzare le sue canzoni nel gioco, come già successo in altre slot machine con tematica affine?\nCaratteristiche principali della slot\nLa struttura di The Real King Aloha Hawaii è molto tradizionale e semplice: troviamo infatti i canonici cinque rulli, con tre righe e sole dieci linee di pagamento, che possono essere selezionate singolarmente utilizzando i pulsanti (+) e (-) che si trovano nella parte inferiore della schermata.\nGrazie al pulsante “Start” si potranno far girare e fermare i rulli manualmente, mentre nel caso in cui vi voleste mettere comodi e lasciare che il gioco vada da sé, dovrete semplicemente utilizzare la funzione Autoplay.\nIl ritorno teorico al giocatore di questa coloratissima slot machine di casa Novomatic non è niente di entusiasmante, con uno scarso 95% si attesta ben al di sotto della media.\nSimboli e funzionalità speciali di The Real King Aloha Hawaii\nIl tema è carino, il personaggio di Elvis, sebbene appaia un pochino fuori luogo nel contesto, rende la slot affascinante, ma quello che interessa a noi giocatori sono i simboli e le loro potenziali combinazioni vincenti.\nSu The Real King Aloha Hawaii troviamo 13 simboli che si alternano sui rulli, divisi in tematici e non. I simboli non tematici sono rappresentati dalle carte da gioco dal 9 all’Asso, mentre per quanto riguarda quelli tematici abbiamo dei fiori tropicali colorati, una chitarra e una collana tipica hawaiana, un set di tamburi e un panorama al tramonto, oltre che, ovviamente Elvis in persona.\nIl simbolo di Elvis è il Wild del gioco con funzione di Jolly, mentre lo Scatter è il panorama al tramonto e regala 15 giri gratuiti in cui tutte le vincite sono triplicate, quando compare per almeno tre volte sui rulli.\nIn seguito a una vincita di qualsiasi entità potrete poi tentare ulteriormente la fortuna grazie alla funzione Gamble: dovrete indovinare il colore di una carta che apparirà sulla schermata e nel caso di scommessa giusta raddoppierete il premio, in caso contrario perderete tutto!\n",
    "images": [],
    "featured_image": [
        {
            "alt": "The Real King Aloha Hawaii",
            "src": "https://img.slotjava.it/wp-content/uploads/2020/06/the-real-king-aloha-thumb-286x217.jpg",
            "filename": "the-real-king-aloha-thumb-286x217.jpg"
        }
    ],
    "name": "The Real King Aloha Hawaii"
}