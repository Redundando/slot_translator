{
    "studio": "Play’n Go",
    "text": "\nBeast of Wealth\nSlot molto affascinante, Beast of Wealth ci porta in un ambiente orientaleggiante in cui potrete vincere grazie alle “bestie di ricchezza”.\nTema e grafica\nSi, è vero, le slot a tema Oriente, in particolare quelle incentrate sulla cultura cinese sono davvero tante e ne abbiamo visto proprio di tutti i colori! Allora perché dovreste provare Beast of Wealth, nuova slot di casa Play’N’Go? Be’, i motivi sono tanti e li vedremo insieme nel corso di questa breve recensione!\nPartiamo proprio dal tema, che come abbiamo già detto è incentrato sulla cultura orientale, ma in questo caso non abbiamo panda simpatici tra foglie di bambù, bensì quattro animali (la fenice, il drago, la tigre e la tartaruga) che somigliano molto alle maschere tradizionali cinesi e che sono riprodotte in maniera molto affascinante.\nLa griglia di gioco è inserita in una pagoda-tempio, illuminata dalle classiche lanterne e nel contesto di un paesaggio sfumato.\nTutti i simboli che troviamo sui rulli sono graficamente assai validi e nel complesso Beast of Wealth risulta essere davvero accattivante.\nA rendere l’atmosfera di gioco ancora più coinvolgente ci pensa poi anche una colonna sonora orientaleggiante, che accompagna il giocatore mentre girano i rulli ma senza risultare in alcun modo invadente.\nCaratteristiche principali della slot machine\nBeast of Wealth dal punto di vista della struttura di gioco è molto tradizionale: presenta infatti i canonici cinque rulli e tre righe, mentre i modi di vincita sono 243.\nLa puntata minima per ciascun giro è di soli 10 centesimi, mentre quella massima è di 100 €, un range abbastanza ampio che accontenta proprio tutti, sia i giocatori cauti che gli high rollers!\nLa volatilità di Beast of Wealth è media, si possono ottenere delle vincite piccole e constanti ma per i premi di un certo valore invece occorre avere un po’ di pazienza.\nProprio a proposito di premi, Beast of Wealth offre ben quattro jackpot: Minor, Grand, Major e Mini, su cui si possono mettere le mani quando si giocano i giri gratuiti; la vincita più alta che si po’ ottenere ammonta a 500.000 €, una cifra davvero incredibile, che rappresenta certamente il motivo più valido per giocare a questa slot!\nIl ritorno teorico (RTP) di Beast of Wealth si attesta su un ottimo 96,17 %, lievemente al di sopra della media.\nSimboli e funzionalità di Beast of Wealth\nI simboli che possiamo trovare sui rulli di Beast of Wealth sono in parte tematici e in parte no. Tra le icone non tematiche abbiamo i numeri e le lettere che si riferiscono alle carte da gioco dal 9 all’Asso, che sono anche i simboli con valore minore. I simboli tematici sono invece rappresentati dai quattro animali, la tigre, la tartaruga, la fenice e il dragone, che è tra tutte l’icona che paga di più.\nI simboli speciali sono Wild e Scatter: il primo è un Gong, ha funzione di jolly e sostituisce tutti i simboli, il secondo è uno Ying Yang, che regala Free Spins durante i quali si può provare a vincere i Jackpot!\n",
    "images": [],
    "featured_image": [
        {
            "alt": "Beast of Wealth",
            "src": "https://img.slotjava.it/wp-content/uploads/2020/09/beast-of-wealth-gratis-286x217.jpg",
            "filename": "beast-of-wealth-gratis-286x217.jpg"
        }
    ],
    "name": "Beast of Wealth"
}