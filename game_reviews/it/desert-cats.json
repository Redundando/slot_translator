{
    "studio": "WMS",
    "text": "\nDesert Cats\nIl tema delle antiche civiltà del passato e di quella egiziana in particolare è stato ampiamente sfruttato nel mondo delle slot machine e ci sentiamo di dire tranquillamente che si tratta in assoluto dello sfondo più utilizzato nei giochi moderni, così come i frutti e i diamanti lo sono stati in passato.\nAbbiamo visto slot machine a tema Antico Egitto davvero in ogni salsa: da quelle ambientate nelle piramidi a quelle sulle rive del Nilo, da quelle che hanno come sfondo palme e deserti a quelle che invece si sviluppano in tempi e tombe; insomma, ce n’è davvero per tutti i gusti, e forse ce n’è anche abbastanza!\nLa Williams Interactive, che ha già nel suo catalogo altre slot machine di questa tipologia, non porta niente di nuovo per quanto riguarda la tematica, ma dal punto di vista della grafica troviamo che Desert Cats offra degli elementi che in qualche modo la rendono particolare.\nAd una prima occhiata infatti, prima di soffermarsi sulle immagini, sembra di trovarsi davanti a una classica macchinetta da sala giochi con colori brillanti e pietre preziose: in realtà poi, se si osserva bene, si può vedere che i protagonisti assoluti della slot sono dei gatti, animali sacri nella cultura egiziana, con gli occhi scintillanti e colorati.\nNon aspettatevi effetti speciali o animazioni tridimensionali quando giocate con Desert Cats, ma godetevi un compartimento grafico snello e ben congegnato, perfettamente coerente con il gameplay facile e intuitivo!\nCaratteristiche principali della slot\nLa struttura di Desert Cats non è quella tradizionale a cinque rulli, ce ne sono sette, con quattro righe e ben cinquanta linee di pagamento.\nLa puntata minima è fissata a 50 centesimi (1 centesimo per ciascuna delle linee di pagamento fisse), mentre quella massima è di 100 €, una cifra che certamente soddisferà anche gli high rollers.\nLa vincita più alta a cui si può ambire giocando su Desert Cats è pari a 250.000 €, decisamente più che soddisfacente, anche se non è tanto semplice portarla a casa!\nIl ritorno teorico al giocatore (return to player o RTP) del 95,79% è lievemente al di sotto della media, in linea con gli altri prodotti della software house WMS che raramente superano il 96%.\nSimboli e funzionalità di Desert Cats\nCon così tanti rulli, le possibilità di ottenere delle vincite su Desert Cats non sono remote, tuttavia, in virtù della bassa volatilità che caratterizza questa slot, i premi sono frequenti ma di basso valore.\nI simboli base che pagano di meno sono i numeri e le lettere che si riferiscono alle carte da gioco dal 10 all’Asso, e occorre un allineamento di almeno tre simboli per ottenere una vincita.\nI simboli tematici includono una stele di pietra, una croce della vita, la testa del faraone e la statua di una gatto.\nIl simbolo Jackpot è la dea della guerra Bastet, che paga 200 volte il valore della puntata quando compare su tutti i sette rulli.\nSono presenti due simboli Wild, entrambi rappresentati da dei gatti d’oro, uno regolare e uno speciale che occupa quattro posizioni sulla griglia di gioco.\n",
    "images": [],
    "featured_image": [
        {
            "alt": "Desert Cats",
            "src": "https://img.slotjava.it/wp-content/uploads/2019/10/desert-cats-gratis-286x217.png",
            "filename": "desert-cats-gratis-286x217.png"
        }
    ],
    "name": "Desert Cats"
}