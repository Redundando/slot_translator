{
    "studio": "Blueprint Gaming",
    "text": "\nRick and Morty Wubba Lubba Dub Dub\nLa serie animata per adulti “Rick and Morty” trasmessa dalla adult swim ha ricevuto un successo strepitoso sin dalla prima stagione, successo che non accenna a fermarsi e che aumenta con ogni stagione. L’irriverente show che segue le avventure di Rick, uno scienziato pazzo, e suo nipote Morty ha ispirato tantissimi giochi e, in questo caso, persino una slot machine, prodotta dalla Blueprint Gaming. Sarà all’altezza dello show? Scopriamolo cominciando ad analizzare il comparto grafico.\nRick And Morty Wubba Lubba Dub Dub – Una slot machine caotica\nIl comparto grafico di Rick And Morty Wubba Lubba Dub Dub si basa fedelmente a quello dello show, prendendo in prestito illustrazioni ufficiali e anche spezzoni della sigla. Nonostante la griglia sia molto semplice, gli sfondi cambieranno di modalità in modalità, trasportandoci nelle location più iconiche della serie. I simboli, invece, sono molto vari. Quelli più semplici sono raffigurati come lettere colorate, dalla composizione simile a quella degli asteroidi, mentre quelli speciali variano tra Rick, Morty, il logo della serie e delle gemme di diversi colori. Il simbolo wild è invece l’iconico ufo di Rick e il bonus raffigura un corposo gruppo di personaggi, con Rick e Morty in prima linea. La scarsa presenza di altri personaggi del cast tra i simboli può far storcere il naso a qualche fan serrato della serie, ma fortunatamente le modalità bonus della slot introducono qualche altro volto. Per quanto riguarda la musica invece, senza contare gli effetti sonori presi direttamente dalla serie, la scelta sembra poco azzeccata e non si sposa affatto al tono della slot o a quello della serie.\nRick And Morty Wubba Lubba Dub Dub – Un gameplay complesso e variegato\nSe dal punto di vista dei dati, Rick and Morty Wubba Lubba Dub Dub, ha una volatilità media e un soddisfacente RTP del 96.14%, dal punto di vista tecnico potreste incontrare qualche difficoltà. Sia chiaro, se siete fan delle slot con tantissime modalità diverse, allora questa fa proprio al caso vostro, ma se così non fosse potreste incontrare alcuni problemi. Le modalità diverse non sono solo parecchie, ma sono difficili da seguire, anche perché a meno che non vi si incappi, il gioco non offre un aiuto concreto per spiegarle, dato che la sua guida si presenta come un lungo muro di testo senza immagini di riferimento. Il gameplay risulta quindi caotico, con modalità che vanno e vengono e di cui è difficile tenere traccia. Se questo elemento da una parte può confondere, dall’altra porta indubbiamente una freschezza continua ad ogni partita, rendendo il gameplay si caotico, ma anche vario e vibrante.\nIl metodo di ottenimento delle modalità bonus è sempre lo stesso: ottenendo tre o più simboli bonus sulla griglia si attiverà una ruota che sceglierà una modalità casuale, che può portare a giri gratis, a moltiplicatori, ad una cascata di simboli wild e molto altro ancora. Ogni volta che otterremo una di queste modalità bonus potremo scegliere se attivarla o scommetterla per tentare di ottenere qualcosa di migliore.\nSlot machines simili a Rick And Morty Wubba Lubba Dub Dub\nOvviamente, Rick And Morty Wubba Lubba Dub Dub è una slot che si ispira ad una serie animata esistente, e se siete interessati ad altre emozionanti giocate a tema, allora siete fortunati. Per gli amanti dei videogiochi c’è Street Fighter 2: World Warrior, slot molto particolare ispirata alla celebre serie di videogiochi. Se invece siete più per il cinema, potrebbe interessarvi la slot machine “Ace Ventura”, che ovviamente è collegata all’omonimo film.\n",
    "images": [],
    "featured_image": [
        {
            "alt": "Rick and Morty Wubba Lubba Dub Dub",
            "src": "https://img.slotjava.it/wp-content/uploads/2020/11/rick-and-morty-wubba-lubba-dub-dub-slot-286x217.jpg",
            "filename": "rick-and-morty-wubba-lubba-dub-dub-slot-286x217.jpg"
        }
    ],
    "name": "Rick and Morty Wubba Lubba Dub Dub"
}