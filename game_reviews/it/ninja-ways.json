{
    "studio": "Red Tiger",
    "text": "\nNinja Ways\nI guerrieri ninja sono ammirati in tutto il mondo e sono i protagonisti di numerosi film e di tante storie e leggende. I ninja erano guerrieri giapponesi altamente addestrati per fare il “lavoro sporco” al servizio dei reali e per tale motivo stavano un gradino al di sotto dei guerrieri Samurai, che dovevano sottostare a regole molto rigide, al contrario dei ninja che invece avevano molta più libertà d’azione e la possibilità di utilizzare qualsiasi mezzo per portare a termine la loro missione. Il mondo di questi straordinari guerrieri è il tema di Ninja Ways, una slot machine divertente e avventurosa.\nCome per quasi tutti i giochi di slot prodotti dalla software house Red Tiger Gaming, anche Ninja Ways è una vera e propria festa per gli occhi: la grafica è incredibile e animazioni ed effetti speciali si muovono in uno sfondo rappresentato da un villaggio giapponese in versione notturna. La complessa griglia dei rulli è incorniciata da una pagoda tradizionale ornata con le classiche lanterne rosse. A rendere ancora più coinvolgente l’atmosfera di gioco ci pensa una colonna sonora a tema, con una musica giapponese che viene interrotta soltanto dai rumori dei rulli che girano e dalle grida improvvise dei ninja quando viene attivata una funzione casuale.\nCaratteristiche principali della slot\nNinja Ways è una slot machine con una struttura non esattamente tradizionale, con sei rulli, quattro righe e ben 4.096 modi per vincere.\nLe caratteristiche principali di questa slot includono simboli Wild con funzione di jolly, dei moltiplicatori casuali e una funzionalità speciale free spins che regala fino a un massimo di 50 giri gratuiti. Questo gioco ha una volatilità media con una tendenza verso l’alto, il che significa che probabilmente le vincite non saranno molto frequenti ma si potrà ambire a premi di un certo valore.\nIl ritorno teorico al giocatore, RTP o return to player, di Ninja Ways si attesta su un abbastanza canonico 96,03%.\nGrazie al formato HTML5 Ninja Ways può essere giocato non solo da computer desktop ma anche su tutti i tipi di dispositivo mobile, a prescindere dal sistema operativo; grazie alla funzione Autoplay poi, è possibile giocare in maniera automatica fino a 100 giri consecutivi.\nSu Ninja Ways è possibile scommettere da un minimo di 0,20 monete fino a un massimo di 10, mentre la vincita massima è pari a 10.000 volte il valore della puntata.\nSimboli di Ninja Ways\nSui rulli di Ninja Ways possiamo trovare nove simboli regolari, un simbolo Wild e uno Scatter. Tra tutti, quelli che hanno valore inferiore sono i numeri e le lettere corrispondenti alle carte da gioco, in questo caso dal 10 all’Asso, riprodotti in stile giapponese. I simboli che invece hanno più valore sono degli ideogrammi, tra cui una “N” dorata. Il ninja è il simbolo Wild e ha funzione di jolly, potendo sostituire tutti gli altri simboli, tranne lo Scatter, per completare una combinazione vincente. Lo Scatter è invece rappresentato da uno yin-yang con una coppia di spade incrociate e deve comparire sui rulli per almeno cinque volte per poter attivare il bonus giri gratuiti.\n",
    "images": [],
    "featured_image": [
        {
            "alt": "Ninja Ways",
            "src": "https://img.slotjava.it/wp-content/uploads/2020/02/ninja-ways-free-286x217.jpg",
            "filename": "ninja-ways-free-286x217.jpg"
        }
    ],
    "name": "Ninja Ways"
}