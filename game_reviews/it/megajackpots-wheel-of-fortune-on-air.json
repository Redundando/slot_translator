{
    "studio": "IGT",
    "text": "\nMegaJackpots Wheel of Fortune On Air\nIl mondo del cinema, come quello dei cartoni animati o addirittura dei videogiochi non sono i soli a ispirare quello delle slot. Infatti lo fa anche la televisione.\nMega Jackpots: Wheel of Fortune On Air della IGT è una slot ispirata al famoso gioco televisivo conosciuto in Italia come “Ruota dell Fortuna”.\nMettendo insieme una grafica accattivante e il senso di nostalgia per un programma televisivo che ha fatto parte della vita di molti di noi, Mega Jackpots: Wheel of Fortune On Air è sicuramente una slot molto interessante.\nMa ora procediamo con la recensione, partendo subito dal suo aspetto grafico.\nMega Jackpots: Wheel of Fortune On Air – Il comparto grafico\nQuesta slot si presenta subito con un forte richiamo al gioco a premi “La Ruota della Fortuna”. La griglia di gioco si trova su un grazioso sfondo che riprende un cielo stellato e su cui la moltitudine di colori vivaci spicca particolarmente.\nMega Jackpots: Wheel of Fortune On Air salta subito all’occhio per l’uso dei colori sgargianti e tipici dei giochi a premi televisivi, ma soprattutto per la vera e propria ruota della fortuna che si trova alla sinistra della griglia. Quest’ultima riprende invece il tabellone del programma dove comparivano le lettere.\nAl posto delle frasi da comporre vedremo i simboli. Questi sono divisi fra simboli classici come quelli delle carte da gioco, ossia le semplici iniziali A, K, Q e J, e simboli speciali che rappresentano invece il concetto di ricchezza che contraddistingue le slot Mega Jackpots. Come ad esempio yacht, jet privati, gioielli e auto sportive.\nLa grafica di Mega Jackpots: Wheel of Fortune On Air è molto semplice in realtà e il suo fascino risiede quasi tutto nell’essere un omaggio a un amato programma televisivo. Il comparto sonoro si amalgama perfettamente con i jingle e addirittura il rumore del pubblico a fare da sfondo.\nPassiamo dunque a una recensione più tecnica di questa slot.\nMega Jackpots: Wheel of Fortune On Air – Il gioco vero e proprio\nDa un punto di vista prettamente meccanico, la slot unisce una griglia di gioco tradizionale basata su cinque rulli e tre linee (mostrando quindici simboli a ogni giocata) a delle funzioni speciali uniche nel loro genere.\nSul lato sinistro della slot, infatti, si trova la Ruota della Fortuna: trovando almeno tre simboli corrispondenti, potremo ottenere un giro della ruota e vincere il premio corrispondente. I vari premi disponibili sulla ruota sono diversi, da semplici moltiplicatori sulla puntata (il 6X permette ad esempio di vincere 6 volte il valore della puntata) ai simboli misteriosi. In questo caso verranno tramutati un numero casuale di simboli nella schermata di gioco in un unico simbolo, con la possibilità di ottenere delle vincite molto più alte.\nTrovando quattro simboli Scatter, otterremo la Super-Ruota, in cui i moltiplicatori diventano molto più alti (x30 e x40) e trovandone 5 questi diventeranno ancora più alti, arrivando addirittura a valori pari a x250).\nOttenendo il simbolo del Jackpot, accederemo a una modalità speciale in cui dovremo aprire delle buste nella speranza di ottenere il montepremi che può arrivare a delle cifre astronomiche!\nSlot simili a Mega Jackpots: Wheel of Fortune On Air\nSe cerchiamo dei titoli simili (magari più corti), possiamo optare per Who Wants to be a Millionaire o ancora Britain’s Got Talent della Ash Gaming.\n",
    "images": [],
    "featured_image": [
        {
            "alt": "MegaJackpots Wheel of Fortune On Air",
            "src": "https://img.slotjava.it/wp-content/uploads/2019/12/megajackpots-wheel-of-fortune-on-air-free-286x217.jpg",
            "filename": "megajackpots-wheel-of-fortune-on-air-free-286x217.jpg"
        }
    ],
    "name": "MegaJackpots Wheel of Fortune On Air"
}