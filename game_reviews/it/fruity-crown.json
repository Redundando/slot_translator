{
    "studio": "Playson",
    "text": "\nFruity Crown\nQuesta slot riprende il classico tema della frutta, ma ha dalla sua dei simboli speciali che innalzano di molto la possibilità di portarsi a casa ottime vincite. Per raccontarvi Fruity Crown partiamo dal comparto grafico, molto curato come ci si aspetta ogni qualvolta ci si trova davanti a un prodotto della Playson. I simboli sono ben definiti e i colori sgargianti, i rulli si muovono su uno sfondo nero e ai lati della cornice sono visualizzate le linee di pagamento. Nella parte sottostante alla griglia potrete trovare il credito totale, l’ammontare della scommessa e i tasti per aumentare o diminuire il valore su ogni linea di gioco, il pulsante per impostare la scommessa massima in un colpo solo, il tasto per la rotazione manuale e quello per avviare i giri automatici. Ad accompagnare il gioco non c’è nessun effetto sonoro, ma solo il rumore della rotazione dei rulli.\nCaratteristiche principali della slot machine\nLa griglia di gioco di Fruity Crown ha 5 rulli e 4 righe, le linee di pagamento sono ben 100 e fisse, cioè non è possibile aumentare o diminuire il numero. La puntata minima è di 0,20 €, la massima 100 €. Le combinazioni paganti si sviluppano da sinistra a destra, in caso di più combinazioni vincente sulla stessa linea verrà pagata solo la più alta. Attraverso il tasto Autoplay si possono far partire i giri automatici, anche se non si può impostarne un numero definito: quando si vuole tornare alla modalità manuale basterà cliccare il tasto STOP. L’RTP è del 95,2%, non un granché a dire la verità,  e la volatilità media. Non è previsto nessun sistema di Free Spins. La vincita massima è di 1.056 volte la scommessa.\nSimboli e funzionalità di Fruity Crown\nI simboli regolari sono tutti a tema frutta, oltre al numero 7, ci sono inoltre un simbolo Wild a espansione e 2 Scatter. I simboli che pagano meno sono il limone, l’arancia, la prugna e le ciliegie, se escono per tre volte pagano 10 volte la puntata, con 5 si arriva a 100, quindi comunque si parla di cifre consistenti. La pera paga sino 400 volte e con l’anguria e l’uva si arriva a 1.000! Il numero 7 paga anche con soli 2 simboli, con 5 si arriva a 5.000 volte la puntata. Tra i simboli speciali troviamo la corona che ha funzione di Jolly e sostituisce tutti i simboli eccetto gli Scatter. Può apparire solo sui rulli 2, 3, e 4 e in una combinazione vincente si espande, aumentando in modo esponenziale le possibilità di vincita. Fruity Crown prevede due simboli Scatter: Diamante e Oro. Il primo è rappresentato da una stella azzurra, può comparire solo sui rulli 1, 3 o 5, e ne bastano 3 per vincere 2.000 volte il valore della scommessa. Lo stella dorata può apparire su qualsiasi rullo e paga in base al numero di simboli: con 3 avremo un ritorno pari a 300 volte la puntata, con 4 stelle 2.000 volte e infine con 5 simboli raggiungeremo una vincita di 10.000 volte rispetto alla nostra scommessa!\n",
    "images": [],
    "featured_image": [
        {
            "alt": "Fruity Crown",
            "src": "https://img.slotjava.it/wp-content/uploads/2021/03/fruity-crown_slot-286x217.jpg",
            "filename": "fruity-crown_slot-286x217.jpg"
        }
    ],
    "name": "Fruity Crown"
}