{
    "studio": "High 5 Games",
    "text": "\nTriple Double DaVinci Diamonds\nSebbene si tratti di una slot machine dalla struttura molto semplice e senza particolari funzionalità o giochi bonus, riteniamo che l’originalità dell’ambientazione la renda comunque apprezzabile!\nI temi delle slot machine sono variabili, ma in linea di massima non troppo originali, per cui trovarne una che fa delle opere di Leonardo Da Vinci il filo conduttore del suo gioco non può che essere un motivo per provarla!\nIl genio di Leonardo ha regalato al mondo tante opere d’arte dal valore incommensurabile, su Triple Double Da Vinci Diamonds sono presenti alcune di quelle che maggiormente hanno fatto la storia: La Gioconda, La Dama con l’ermellino e il Ritratto di musico.\nLa grafica è semplice ma molto curata e, pur non offrendo animazioni 3D o particolari effetti speciali, risulta bella e assai gradevole!\nSe da una parte la scelta del tema e della grafica sono un ottimo motivo perlomeno per provare questa slot, dall’altra possiamo dire che la sua semplicità e originalità la rendono adatta a qualsiasi giocatore, anche per chi ha meno dimestichezza con questo tipo di giochi.\n\nSimboli regolari e speciali: una galleria d’arte sui rulli!\nI simboli regolari comprendono quelli tematici, i già citati tre quadri di Leonardo, il ritratto del Maestro e cinque pietre preziose di colore diverso.\nLe opere d’arte e Leonardo Da Vinci sono i simboli che pagano di più ma che compaiono sui rulli con minore frequenza, mentre le pietre preziose permettono di ottenere delle vincite meno alte ma più frequenti.\nIn questo senso, si può notare nella slot Triple Double Da Vinci Diamonds, una notevole variabilità dell’RTP: inizialmente infatti si attesta su un poco entusiasmante 90%, ma nel corso del gioco, quando si sbloccano nuovi simboli, si arriva a un discreto 97,1!\nIl simbolo Wild è rappresentato dal logo della slot e ha la particolarità di comparire solamente sui tre rulli centrali: quando appare tre volte, si realizza la combinazione che paga di più.\nIl simbolo di Leonardo e la Monna Lisa possono espandersi e permettono di ottenere ulteriori allineamenti vincenti.\n\nCi sono altre slot ispirate al mondo dell’Arte?\nSebbene non si tratti di un tema usuale nel mondo delle slot machine, Triple Double Da Vinci Diamonds non è l’unico gioco che trae ispirazione dal mondo dell’arte e in particolare della pittura. Abbiamo infatti individuato altre due slot machine che si ispirano ai pittori che hanno fatto la storia  e che sono a nostro parere veramente molto belle!\nLa prima è Van Gogh, di casa IGT, che riporta su slot alcune delle opere più famose del pittore olandese, in un gioco classico ma di grande effetto.\nLa seconda è invece Pablo Picasslot, una slot molto particolare in cui sono raffigurate alcune opere di vari pittori, tra cui gli stessi Van Gogh e Leonardo, e riproduce una sorta di laboratorio creativo in cui Picasso realizza i quadri.\n\n",
    "images": [
        {
            "alt": "I simboli della slot online Triple Double Da Vinci Diamonds",
            "src": "https://img.slotjava.it/wp-content/uploads/2020/02/Triple-double-da-vinci-diamonds-simboli.jpg",
            "filename": "Triple-double-da-vinci-diamonds-simboli.jpg"
        },
        {
            "alt": "Tabella dei pagamenti della slot Triple Double Da Vinci Diamonds",
            "src": "https://img.slotjava.it/wp-content/uploads/2020/02/Triple-double-da-vinci-diamonds-tabella-pagamenti.jpg",
            "filename": "Triple-double-da-vinci-diamonds-tabella-pagamenti.jpg"
        },
        {
            "alt": "Per vincere a Triple Double Da Vinci Diamonds i simboli sulle linee vincenti devono comparire nella giusta combinazione",
            "src": "https://img.slotjava.it/wp-content/uploads/2020/02/Triple-double-da-vinci-diamonds-win.jpg",
            "filename": "Triple-double-da-vinci-diamonds-win.jpg"
        }
    ],
    "featured_image": [
        {
            "alt": "Triple Double DaVinci Diamonds",
            "src": "https://img.slotjava.it/wp-content/uploads/2020/02/triple-double-davinci-diamonds-logo-286x217.jpg",
            "filename": "triple-double-davinci-diamonds-logo-286x217.jpg"
        }
    ],
    "name": "Triple Double DaVinci Diamonds"
}