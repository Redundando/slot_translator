{
    "studio": "Inspired Gaming",
    "text": "\nGolden 7s\nCi sono persone che amano le slot futuristiche, ricche di animazioni,  bonus e livelli di gioco, e poi ci sono quelli che invece in una slot ricercano sobrietà e una modalità di gioco perlomeno comprensibile. Se fate parte di questa seconda categoria, allora Golden 7s è una slot che potrebbe suscitare il vostro interesse. Il tema frutta è utilizzato spesso nelle slot machine, ma nonostante questo non smette mai divertire. La grafica di Golden 7s è semplice, i simboli sono ben definiti e risaltano sullo sfondo completamente nero. Non è particolarmente ricca di effetti sonori, è presente soltanto una musica che fa da sottofondo al rumore meccanico dei rulli in rotazione. I tasti  sono disposti ai lati dello schermo e compaiono solo tra uno spin e l’altro. Abbiamo lo Start, la rotella delle impostazioni, il livello della puntata e altri due pulsanti, “Scommetti” e “Incassa”, anche se questi si attivano solo a seguito di una vincita.\nCaratteristiche della slot\nClassica griglia a 5 rulli e con 4 righe, Golden 7s ha 40 linee di pagamento fisse. La puntata totale minima è di 0,20 € sino a un massimo di 80 €, fatto che la rende apprezzabile sia dai novellini che non amano puntare forte sulle slot ma anche da chi ha l’animo più ardito. Tenendo premuto il tasto Start si accede alla schermata da cui selezionare i giri automatici, da un minimo di 5 a un massimo di 100. Attenzione perché per attivarli è necessario comunque inserire i limiti di vincita o di perdita oltre i quali gli Spin si fermeranno. Dalle impostazioni è poi possibile attivare il turbo per accelerare la rotazione dei rulli o scegliere il “Gioco per mancini” attraverso cui potremo invertire i tasti. Punto debole di questa slot è il basso RTP, pari al 94%, anche se è doveroso ricordare che si tratta di un dato puramente teorico che incide soltanto sui grandi numeri.\nSimboli e funzionalità di Golden 7s\nTutte le combinazioni vincenti richiedono almeno 3 simboli uguali e risultano paganti solo quelle da sinistra a destra, a parte il simbolo speciale che per risultare vincente può apparire in qualsiasi posizione. I simboli con valore più basso sono le ciliegie, il limone e l’arancio, seguiti da  prugne, grappoli d’uva, anguria e il 7 rosso.. Il 7 dorato ricompensa con 4 €, sempre tenendo conto della puntata minima. Ciò vuol dire che basterà puntare poco di più per iniziare a vedere cifre importanti per ogni Spin vincente. Il simbolo che paga di più in assoluto è la stella, se si pensa con la nostra puntata di 0,20 € con 5 simboli si vincono ben 500 €! La scritta Wild è il nostro Jolly e sostituisce tutti i numeri tranne la stella. Golden 7s ci dà anche la possibilità di raddoppiare progressivamente la nostra vincita. Premendo il tasto “Scommetti”, apparirà una pila di importi e alla base la scritta Lose. Importo e scritta Lose si illumineranno in modo alternativo, noi dovremmo essere lesti a cliccare sull’importo. In questo modo saliremo di livello per una nuova opportunità, in caso contrario perderemo la nostra vincita.\n",
    "images": [],
    "featured_image": [
        {
            "alt": "Golden 7s",
            "src": "https://img.slotjava.it/wp-content/uploads/2020/08/golden-7s-thumb-286x217.jpg",
            "filename": "golden-7s-thumb-286x217.jpg"
        }
    ],
    "name": "Golden 7s"
}