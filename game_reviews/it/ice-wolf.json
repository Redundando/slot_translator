{
    "studio": "ELK Studios",
    "text": "\nIce Wolf\nSia nella tematica che nelle meccaniche di gioco, Ice Wolf della ELK dimostra di essere una slot fuori dal comune andando a sfruttare uno degli animali meno comuni nel mondo delle slot online e offrendo un gameplay unico nel suo genere. Avremo modo di vedere entrambi questi fattori nella nostra recensione di oggi.\nIce Wolf – Lupi e neve\nLa candida neve e l’imponente profilo delle montagne dove si nota anche lo scorcio di una foresta, fanno da ambientazione alla slot Ice Wolf.\nLa griglia di gioco sembra racchiusa nel ghiaccio e a farne da cornice troviamo due totem che rappresentano il lupo, simbolo di forza e saggezza ultraterrena che in questa slot prende invece una piega magica. La cura nel dettaglio si nota anche proprio dalla griglia, che non diventa più un semplice pretesto per racchiudere i rulli ma anche come elemento importante e vivo dell’ambientazione.\nI simboli che vedremo scorrere sui 5 rulli, sono anch’essi in tema con il resto dell’ambientazione. Vedremo simboli cari all’immaginario di molti e riconducibili ad antiche religioni nordiche. Idoli d’oro di aquile, cervi e lupi, assieme a scudi, martelli e asce di antichi guerrieri vichinghi. Il vero protagonista è ovviamente il simbolo speciale del lupo bianco, che attiverà una combinazione e farà partire la bella animazione di un branco di lupi che corrono.\nLa musica incalzante e tipica delle ambientazioni più fantasy, ci accompagnerà durante ogni nostro spin risultando molto piacevole da ascoltare e che denota una certa ricercatezza, invece di essere l’ennesima canzone standard o un insieme di semplici jingle come spesso accade in altre slot online.\nPassiamo, quindi, alla parte tecnica di Ice Wolf.\nIce Wolf – Una slot in espansione\nUn giocatore alle prime armi può sentirsi spaesato nell’osservare la griglia di gioco di Ice Wolf per la prima volta. Per questo motivo è consigliabile muoversi con cautela.\nQuella che ci troviamo di fronte, in realtà, non è altro che una slot di tipo 6×3 con 6 rulli che mostrano fino a 18 simboli a ogni giocata. Noterai sicuramente che nella parte superiore dello schermo si trova una seconda griglia di gioco ricoperta di ghiaccio la quale verrà sbloccata a seguito di combinazioni vincenti nella griglia inferiore, aumentando il numero di simboli a nostra disposizione e permettendoci di ottenere vincite di maggior valore.\nQuello che possiamo, quindi, aspettarci da una slot di questo tipo è un numero ridotto di vincite durante i nostri giri, ma che s’incrementa drasticamente nel momento stesso in cui iniziamo a rompere il ghiaccio superiore. Ricordiamo, inoltre, di prestare attenzione al lupo bianco il quale è un simbolo Wild che si estende lungo tutto il rullo, sia sulla griglia superiore che quella inferiore.\nSlot simili a Ice Wolf\nSebbene il lupo non sia uno degli animali più comuni all’interno delle slot online, altri godono di maggior successo e sono quelli che andremo a consigliarti in questa sezione. Dall’America arriva Buffalo Spirit, in Africa troviamo Safari Sam e dall’Oriente arriva Sumatran Storm.\nPer chi invece non vuole rinunciare al lupo durante le proprie ore di divertimento, proponiamo Wolf Run, Wolf Moon e Wolf Gold.\n",
    "images": [],
    "featured_image": [
        {
            "alt": "Ice Wolf",
            "src": "https://img.slotjava.it/wp-content/uploads/2019/12/ice-wolf-new-286x217.jpg",
            "filename": "ice-wolf-new-286x217.jpg"
        }
    ],
    "name": "Ice Wolf"
}