{
    "studio": "Novomatic",
    "text": "\nAlmighty Reels Power of Zeus\nÈ perfettamente normale guardare alla storia con fascino per via di tutte le differenze che corrono tra i vari popoli e i misteri che celano al loro interno. L’Antica Grecia è una delle tematiche più comuni nel mondo delle slot online proprio a causa della sua cultura e dei suoi dei.\nScopriamola insieme recensendo Almighty Reels Power of Zeus della Novomatic, parlando sia del comparto visivo che di quello tecnico e di gioco.\nAlmighty Reels Power of Zeus – Simboli enormi e potenti\nLa griglia di gioco (che analizzeremo maggiormente andando avanti) è incastonata all’interno di quello che sembra essere un tempio in marmo ed è attraversata dalle saette del padre degli dei che dà anche il nome alla stessa slot: Zeus.\nI suoni sono simili a quelli che possono essere trovati in qualsiasi slot generica, mentre i simboli si dividono tra elementi classici (come le varie carte da gioco) e quelli legati alla tematica, tra cui l’elmo spartano, la cornucopia ricca di frutta, un’anfora, la lira (come strumento musicale) e ovviamente Zeus stesso.\nQuest’ultimo appare come un ritratto del suo volto, ma dato che il gioco permette di trovare i “megasimboli”, durante le varie giocate sarà possibile apprezzarne l’illustrazione completa.\nAlmighty Reels Power of Zeus – Meccaniche di gioco\nParliamo quindi tecnicamente di questa slot: ci troviamo di fronte a un titolo che promette una volatilità bassa, quindi non sarà necessario un grande investimento di denaro prima di vedere le prime vincite.\nLa griglia di gioco utilizza un sistema 5*3, con cinque rulli quindi che mostrano tre simboli ciascuno.\nDi questi simboli è necessario prestare attenzione a due in particolare: il tempio Wild, in grado di sostituire tutti gli altri simboli normali, e il simbolo Scatter che ci permette di accedere alla modalità con giri gratuiti.\nOgni simbolo in gioco può apparire in rulli centrali nella sua versione estesa: si parla di un blocco 3*3 che quindi contiene al suo interno 9 simboli uguali (i quali permettono di ottenere delle combinazioni di maggior valore e la stessa modalità bonus).\nA seguito di una vincita (a meno che non si stia usando l’autoplay, dato che in questo caso viene disattivata questa funzione) sarà possibile usare il Gamble per puntare a una vincita maggiore.\nDurante il gamble, ci verrà mostrata una carta (sempre un asso) coperta e dovremo decidere se il colore della carta sarà rosso o nero. Ci vengono anche mostrati gli assi che sono usciti nelle precedenti giocate, ma questo non deve trarci in inganno: lo stesso asso può uscire più di una volta, quindi si tratta più di lanciare una moneta con il 50% di probabilità che sia testa o croce.\nSlot simili a Almighty Reels Power of Zeus\nSe il mondo dell’Antica Grecia è famoso all’interno delle slot online, è lecito pensare che anche il padre degli stessi dei lo sia. Pensiamo infatti a titoli come Zeus della WMS (con diversi seguiti) o Zeus: Thunder Reels della Playson.\n",
    "images": [],
    "featured_image": [
        {
            "alt": "Almighty Reels Power of Zeus",
            "src": "https://img.slotjava.it/wp-content/uploads/2020/11/almighty-reels-power-of-zeus-logo-286x217.jpg",
            "filename": "almighty-reels-power-of-zeus-logo-286x217.jpg"
        }
    ],
    "name": "Almighty Reels Power of Zeus"
}