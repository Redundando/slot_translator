{
    "studio": "Playson",
    "text": "\nBook of Gold: Symbol Choice\nDalla Playson una nuova slot a tema egizio: Book of Gold: Symbol Choice vi porta in un misterioso tempio che nasconde ricchi tesori!\nTema e grafica\nIl tema di questa slot machine prodotta dalla nota software house Playson non è certamente originale, anzi, si può dire che i giochi ambientati sulla riva del Nilo negli ultimi anni siano diventati l’equivalente delle Fruit Machine qualche decennio fa, popolari e giocate almeno una volta da tutti gli appassionati!\nSono state immesse in commercio centinaia di slot machine che vedono come protagonisti faraoni e divinità, e alcune di esse sono diventate dei veri e propri cult, come la fortunata serie di Book of Ra.\nBook of Gold: Symbol Choice non è dunque niente di nuovo, e non lo è nemmeno per quanto riguarda il compartimento grafico, che seppur ben realizzato (come d’altronde tutti i giochi di casa Playson), non ci stupisce con animazioni in 3D o particolari effetti speciali.\nLa schermata iniziale e quella di gioco condividono lo stesso sfondo, un tempio di colore blu evanescente in cui si vedono appena le divinità che lo abitano, incluso per esempio il dio Anubi, mezzo uomo e mezzo cane.\nLa griglia di gioco è piuttosto essenziale, mentre nella parte inferiore dello schermo troviamo i tasti per il settaggio e quello che permette di accedere alla tabella dei pagamenti.\nCaratteristiche principali della slot machine\nBook of Gold: Symbol Choice oltre a essere una slot machine non particolarmente originale per quanto riguarda la tematica scelta, si rivela essere piuttosto scarna anche come modalità di gioco. Intendiamoci, un gameplay semplice e intuitivo non è una cosa negativa a priori, tuttavia ci saremmo aspettati che in questo caso fosse articolato abbastanza da fornire qualche motivo particolare per scegliere Book of Gold: Symbol Choice.\nLa griglia di gioco è tradizionale, con cinque rulli, tre righe e sole dieci linee di pagamento, sulle quali è possibile effettuare le proprie scommesse a partire da 0,20 fino a 100 monete.\nPer vincere occorre formare delle combinazioni di due o tre simboli identici su una qualsiasi linea di pagamento.\nBook of Gold: Symbol Choice non ci sorprende nemmeno con il ritorno teorico al giocatore (RTP): il suo 95,95% è nella media e con una volatilità alta significa che potrebbe essere tosto ottenere dei premi ma che con un po’ di pazienza potremmo vincere delle discrete somme.\nSimboli e funzionalità di Book of Gold: Symbol Choice\nI simboli presenti su Book of Gold: Symbol Choice sono le carte da gioco dal 10 all’Asso e quattro simboli regolari a tema Antico Egitto: l’Ankh, l’occhio, il faraone e Horus, con il faraone che rappresenta l’icona a valore maggiore.\nWild e Scatter invece non sono due simboli distinti ma un’unica icona che raffigura il libro dorato (Book of Gold) che dà il titolo alla slot: può avere funzione di jolly per completare delle combinazioni vincenti e, come Scatter, se compare almeno tre volte attiva la modalità Free Spins che regala giri gratuiti e moltiplicatori fino a 200x la scommessa.\n",
    "images": [],
    "featured_image": [
        {
            "alt": "Book of Gold: Symbol Choice",
            "src": "https://img.slotjava.it/wp-content/uploads/2019/10/book-of-gold-symbol-choice_new-286x217.png",
            "filename": "book-of-gold-symbol-choice_new-286x217.png"
        }
    ],
    "name": "Book of Gold: Symbol Choice"
}