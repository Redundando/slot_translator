{
    "studio": "iSoftbet",
    "text": "\nSuper Fast Hot Hot\nLe vecchie slot machine terrestri, sebbene siano state egregiamente sostituite dai giochi online, continuano a mantenere intatto il loro fascino su un gran numero di appassionati. Se vi piacciono le macchinette da bar, ma non volete rinunciare alla comodità del gioco da casa, Super Fast Hot Hot potrebbe essere un ottima soluzione!\nLa grafica, e non potrebbe essere altrimenti, è una riproduzione molto fedele delle classiche Fruit Machine: non vi aspettate quindi sfondi iperrealistici o animazioni tridimensionali! La schermata di gioco è essenziale, con i rulli posizionati al centro, la tabella dei pagamenti in alto e i pulsanti per il settaggio del gioco in basso.\nPer quanto riguarda la struttura, Super Fast Hot Hot è una slot machine a cinque rulli e 25 linee di pagamento, con un range di scommesse che va da un minimo di 0,25 € fino a un massimo di 125 €, e un valore del gettone compreso tra 1 centesimo e 0,25 €. Su ogni linea di pagamento è possibile scommettere da uno a 10 gettoni.\nIl jackpot di Super Fast Hot Hot è progressivo e permette di ottenere delle vincite anche consistenti, mentre per quanto riguarda il ritorno teorico al giocatore o RTP, questo risulta essere decisamente al di sotto della media, attestandosi su un ben poco soddisfacente 94,50 %.\nSimboli di Super Fast Hot Hot\nCome nella migliore tradizione delle slot da bar, i simboli sono costituiti essenzialmente dalle lettere corrispondenti alle carte da gioco dal J all’Asso, da dei frutti colorati e dagli immancabili diamanti. Una cosa che possiamo notare osservando la tabella dei pagamenti, è che tutti i simboli hanno valori molto simili e che tutti, tranne il diamante, offrono delle vincite a partire da combinazioni di tre simboli identici su rulli adiacenti da sinistra verso destra.\nTra i frutti quelli che hanno più valore sono il cocomero, i limoni, il grappolo d’uva e le banane, mentre valgono leggermente di meno le ciliegie (che per anni sono state il simbolo delle slot machine stesse) e l’arancia. I simboli che tra tutti hanno valore inferiore sono rappresentati dalle carte da gioco, mentre quello che paga di più in assoluto è il diamante, che permette di ottenere delle vincite anche con un allineamento di due soli simboli.\nSimboli e funzionalità speciali\nOltre ai simboli regolari, sono presenti su Super Fast Hot Hot anche dei simboli speciali: un Wild, uno Scatter e un simbolo Jackpot, tutti rappresentati semplicemente dalla scritta corrispondente.\nIl simbolo Wild ha la funzione di jolly durante i giri regolari, mentre nei free spins agisce come un moltiplicatore.\nLo Scatter quando compare sui rulli per tre o più volte offre 10 giri gratuiti, nei quali se compare una volta moltiplica la puntata x2, se esce 2 volte moltiplica x4 mentre se lo troviamo per 3 volte abbiamo un moltiplicatore che vale x8.\nIl simbolo del jackpot è quello che permette di incassare i premi maggiori: la vincita massima si ottiene con un allineamento di 5 simboli jackpot, sia durante il gioco standard sia nei free spins.\n",
    "images": [],
    "featured_image": [
        {
            "alt": "Super Fast Hot Hot",
            "src": "https://img.slotjava.it/wp-content/uploads/2019/12/super-fast-hot-hot_slot-286x217.jpg",
            "filename": "super-fast-hot-hot_slot-286x217.jpg"
        }
    ],
    "name": "Super Fast Hot Hot"
}