{
    "studio": "Triple Edge Studios",
    "text": "\nPlayboy Gold Jackpot\nMolte tematiche attorno alle quali vengono sviluppate le slot machine online sono così comuni da diventare quasi abusate nel settore. Per questo motivo è sempre interessante vedere una casa di produzione nota come la Microgaming rilasciare un titolo dal tema unico e interessante.\nCome suggerisce lo stesso titolo della slot, Playboy Gold Jackpots, stiamo parlando della nota rivista che tanto spesso ha ospitato donne di bell’aspetto e che ha fatto sognare uomini di tutte le età.\nCon il riconoscibile coniglio sopra la griglia di gioco e la presenza di tante dame che animeranno le nostre vittorie, cominciamo la nostra analisi di oggi.\nLe conigliette di Playboy Gold Jackpots\nPer quanto il tema possa far pensare a una slot lasciva, tutto ciò che si trova all’interno della griglia di gioco è rappresentato con buon gusto ed eleganza. Sulla sinistra si trova una delle “conigliette” con i vari jackpot a cui è possibile puntare durante la nostra partita.\nLa griglia di gioco, invece, risulta essere abbastanza semplice da comprendere, sia da un punto di vista grafico che tecnico (come avremo modo di vedere nel prossimo punto). Tra i vari simboli troviamo i semi delle carte da gioco, i quali saranno la maggior parte che occuperanno i rulli, oltre a quattro diverse ragazze che si animeranno nel caso ottenessimo una vincita che le coinvolge.\nOgni ragazza ha un nome: Stephanie, Carly, Gia e Hiromi e il gioco ce le presenta sia mostrandoci il loro nome su schermo, sia parlandoci con la voce sensuale delle ragazze stesse.\nInsomma: per chi ama questa tematica e genere, la Microgaming è riuscita a proporla senza cadere nella volgarità, come d’altronde ha sempre fatto la stessa rivista\nUna griglia enorme per Playboy Gold Jackpots\nPassiamo quindi all’analisi tecnica del gioco: con un RTP pari al 96,08%, il gioco rientra tranquillamente nella media di mercato. A differenza della maggior parte delle slot che sfruttano una meccanica di tipo 5*3, con quindici simboli mostrati a ogni giocata, in questo caso troviamo una griglia di tipo 5*6 che ne mostra il doppio.\nLe linee di vincita sono 30 e il giocatore dovrà principalmente mirare alle quattro ragazze per ottenere le vincite più alte.\nTrovando la “ruota del Jackpot” e componendola all’interno della griglia di gioco, sarà possibile accedere a una modalità bonus che ci permetterà di puntare a uno dei quattro jackpot a disposizione oppure di ottenere dei giri gratuiti durante i quali sarà possibile, ancora una volta, sbloccare la ruota.\nNonostante le sue caratteristiche decisamente particolari, il gameplay di questo titolo è abbastanza lineare e facile da comprendere, tanto da padroneggiarlo nel giro di poche giocate.\nTitoli simili a Playboy Gold Jackpots\nIl tema è abbastanza originale, ma non è la prima volta che troviamo un gioco che sfrutti la bellezza delle donne: in un modo più retrò, possiamo proporre Pin Up Girls della iSoftBet.\n",
    "images": [],
    "featured_image": [
        {
            "alt": "Playboy Gold Jackpot",
            "src": "https://img.slotjava.it/wp-content/uploads/2019/12/playboy-gold-jackpot-slot-286x217.png",
            "filename": "playboy-gold-jackpot-slot-286x217.png"
        }
    ],
    "name": "Playboy Gold Jackpot"
}