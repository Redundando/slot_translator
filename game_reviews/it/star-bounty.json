{
    "studio": "Pragmatic Play",
    "text": "\nStar Bounty\nNuova slot spaziale firmata Pragmatic Play, Star Bounty vi porta in un viaggio nell’universo alla ricerca di vincite stellari!\nTema e grafica\nIl tema di questa slot prodotta dal colosso Pragmatic Play è una sorta di omaggio al trend fantascientifico che sta imperversando negli ultimi anni, ispirata a film di successo come Il Guardiano delle Galassie o al videogioco Cyberpunk 2077.\nStar Bounty è ambientata in un pianeta X, in uno scenario marziano in cui si muovono forse proprio i guardiani della galassia! Lo sfondo è sfumato, i colori sono molto tenui, nelle tonalità del grigio e dell’arancione, con un’atmosfera assai rilassante!\nIl compartimento grafico è certamente ben realizzato, in particolare i combattenti sono molto realistici, ma non troviamo grossi slanci di creatività, nessun effetto speciale che ci lasci a bocca aperta o animazioni tridimensionali.\nPer quanto riguarda la schermata di gioco, è buona l’idea di inserire i rulli in una sorta di alveare (o forse sono pixel?) dai colori fluorescenti, ma a parte questo non abbiamo trovato Star Bounty particolarmente affascinante.\nNel complesso, non promuoviamo del tutto Star Bounty, ma la riteniamo una slot machine che potrebbe piacere ai cybernauti e a chi non si aspetta grandi novità.\nCaratteristiche principali della slot machine\nStar Bounty ha una griglia di gioco composta da sei rulli e quattro righe, con ben 4.090 modi per vincere.\nSu questa slot di casa Pragmatic Play si possono effettuare delle scommesse a partire da 20 centesimi fino a 100 € per giro, un range di puntata abbastanza ampio che accontenta sia i giocatori più cauti sia coloro che invece amano le emozioni forti.\nLa volatilità di Star Bounty è di 5/5, ossia molto alta, per cui vi avvertiamo, non vi dovete aspettare delle vincite piccole ma costanti, dovrete avere pazienza e attendere i premi che potranno essere parecchio sostanziosi. Il punto forte del gioco è senza ombra di dubbio il ritorno teorico al giocatore (return to player o RTP), che si attesta su un veramente ottimo 96,61 %, uno dei più alti in circolazione.\nSu Star Bounty non avrete la possibilità di provare dei giochi bonus o di vincere dei jackpot progressivi, ma potrete contare su tantissimi giri gratuiti e diversi moltiplicatori, che di sicuro aumentano le chances di portare a casa delle vincite consistenti!\nSimboli e funzionalità di Star Bounty\nStar Bounty è un gioco caratterizzato da un gameplay molto lineare, per questo lo consigliamo ai nuovi giocatori, a coloro che devono ancora prendere dimestichezza con i rulli che girano.\nTra i simboli che si alternano sulla griglia troviamo le carte da gioco dal J all’Asso che pagano fino a 15 volte la puntata, quattro cartelli spaziali che pagano fino a 3x, due alieni che potranno moltiplicare la puntata fino a 5, la guerriera fino a 10 e il guerriero fino a 15.\nIl Wild compare su tutti i rulli tranne il primo e ha funzione di jolly, mentre lo Scatter può apparire su tutti i rulli e se ne avrete almeno tre attiverete la funzione Free Spins.\n",
    "images": [],
    "featured_image": [
        {
            "alt": "Star Bounty",
            "src": "https://img.slotjava.it/wp-content/uploads/2020/09/star-bounty-slot-286x217.jpg",
            "filename": "star-bounty-slot-286x217.jpg"
        }
    ],
    "name": "Star Bounty"
}