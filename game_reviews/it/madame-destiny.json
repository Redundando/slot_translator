{
    "studio": "Pragmatic Play",
    "text": "\nMadame Destiny\nInformazioni generali\nSoftware: Pragmatic Play\nRulli: 5\nLinee di gioco: 10\nValore gettone: da 0,1 a 0,50 €\nGettoni per linea: da 1 a 10\nImporto minimo della puntata: 0,10 €\nImporto massimo della puntata: 50 €\nVincita massima: X 18.000 volte la puntata\nReturn to Player (RTP): 96,5%\nVolatilità: alta\nCaratteristiche principali di Madame Destiny\nIl tema sviluppato da questo gioco della software house Pragmatic Play è quello dell’arte degli indovini, o meglio, dell’indovina, in questo caso. La protagonista della slot è infatti un’affascinante ragazza con tratti e abbigliamento gitano che, dotata di tutti gli “attrezzi del mestiere” si propone di svelare il futuro.\nLa grafica è bella, indubbiamente, un paesaggio nebbioso e tetro fa da sfondo ai rulli, mentre una musica ammaliante in sottofondo rende l’atmosfera di gioco particolarmente coinvolgente.\nQuello che balza subito agli occhi, dando uno sguardo alle informazioni generali su Madame Destiny, è il potenziale di vincita davvero alto: si parla di un montepremi pari a 18.000 volte la scommessa, il che se si fanno due conti, ci fa arrivare alla notevole cifra di 900.000 €. La Pragmatic Play è stata più volte oggetto di critiche per i suoi montepremi così alti e così inarrivabili, come accaduto nel caso della prima slot della serie dell’esploratore John Hunter, che prometteva addirittura un premio pari a 48.000 volte la puntata.\nIl valore del gettone va da 0,10 a 0,50 € e si possono puntare su ognuna delle dieci linee di gioco da 1 a 10 gettoni, per una scommessa massima di 50 €.\nLa volatilità di Madame Destiny è tra le più alte in assoluto tra le slot machine di casa Pragmatic Play, il che significa che sebbene le vincite siano abbastanza consistenti, dovrete armarvi di pazienza prima di ottenerle!\nSimboli, Wild e Scatter\nSui cinque rulli di Madame Destiny, tra i simboli regolari, troviamo tutto l’armamentario per un’impeccabile lettura del futuro: abbiamo le pozioni magiche, le candele, i tarocchi, gufi e gatti neri che aggiungono un alone di stregoneria al gioco e un cuore. Oltre ai simboli tematici, come di consueto sono presenti i numeri e le lettere che si riferiscono alle carte da poker dal 9 all’Asso.\nPer quanto riguarda invece i simboli speciali, Madame Destiny in persona rappresenta il Wild del gioco e come tale può rimpiazzare tutti gli altri simboli, ad eccezione dello Scatter, nel completamento di una combinazione vincente. Tutti gli allineamenti vincenti ottenuti grazie al Wild usufruiscono di un moltiplicatore x2.\nLa Scatter invece è una sfera di cristallo: quando compare per almeno tre volte sui rulli, a prescindere dalla posizione occupata, permette di accedere a 15 giri gratuiti. Anche quando si stanno giocando i Free Spins, se appare di nuovo lo Scatter, sempre per tre volte, si otterranno ulteriori 15 giri gratuiti nei quali tutte le vincite saranno moltiplicate x3.\nSlot simili a Madame Destiny\nIl tema della magia e della veggenza ha ammaliato anche le principali software house: tra le slot che si ispirano al mondo della divinazione ricordiamo Ancorina della Capecod e Gipsy Moon della Spielo, che è davvero molto simile a Madame Destiny, non solo per la tematica ma anche per la grafica e la scelta dei simboli.\n",
    "images": [],
    "featured_image": [
        {
            "alt": "Madame Destiny",
            "src": "https://img.slotjava.it/wp-content/uploads/2019/11/madame-destiny_free-286x217.jpg",
            "filename": "madame-destiny_free-286x217.jpg"
        }
    ],
    "name": "Madame Destiny"
}