{
    "studio": "High 5 Games",
    "text": "\nTiki Idol\nLa software house High 5, se dobbiamo essere sinceri, non ci ha abituati a slot machine strabilianti: le grafiche sono sempre molto asciutte e lineari, non sono quasi mai presenti degli effetti speciali e anche le tematiche scelte raramente brillano per originalità.\nTiki Idol invece è una slot machine ci è piaciuta proprio tanto già da una prima occhiata: l’ambientazione è una spiaggia della Polinesia, con sabbia bianchissima, un mare cristallino e le immancabili palme. Sulla schermata iniziale campeggia l’immagine di un totem con tanto di collana di fiori, mentre la griglia di gioco è incorniciata da delle caratteristiche canne.\nSi tratta di una grafica in stile cartone animato molto ben realizzata, con colori brillanti che catturano subito l’attenzione e con i simboli sgargianti che vanno in contrasto su uno sfondo violetto. Quando determinati simboli compaiono sui rulli, l’intera schermata passa in secondo piano e diventa più scura, mettendo in evidenza la combinazione vincente.\nTiki Idol non sarà il massimo per originalità in quanto sono diversi i giochi di slot che propongono lo stesso tema, ma c’è da fare comunque un plauso alla High 5 Games soprattutto per la scelta dei colori e per le immagini davvero ben fatte, che garantiscono un’esperienza di gioco assai divertente e coinvolgente.\nCaratteristiche principali della slot machine\nIl gameplay di questa coloratissima slot machine è molto semplice e intuitivo, con una struttura di gioco tradizionale a cinque rulli e tre righe e i tasti per il settaggio di gioco di facile accesso e posizionati sulla parte inferiore dello schermo.\nTiki Idol non offre particolari funzionalità speciali, se si escludono i classici giri gratuiti e jolly, il che la rende una slot machine molto adatta a coloro che sono alle prime armi e cercano un gioco facile con cui fare l’ingresso in questo mondo.\nSi possono piazzare su Tiki Idol delle scommesse con valore compreso tra 0,40 e 400 crediti, un range abbastanza ampio e che accontenta tutti.\nIl ritorno teorico al giocatore (return to player o RTP) si attesta su un non proprio soddisfacente 95%, un pochino al di sotto del 96% che rappresenta lo standard per la maggior parte dei giochi di slot.\nSimboli e funzionalità\nTiki Idol è una slot molto semplice anche dal punto di vista dei simboli, che sono infatti solo di due tipologie: quelli con valore inferiore sono rappresentati dai numeri e dalle lettere delle carte da gioco dal 9 all’Asso, mentre quelli che pagano di più sono cinque totem polinesiani di colore diverso, marrone, blu, verde, rosso e oro.\nQuando i totem si allineano a formare una combinazione vincenti si può assistere a una simpatica animazione che annuncia la vittoria del premio.\nÈ presente un simbolo Wild con funzione di Jolly e c’è anche uno Scatter, una tartaruga su sfondo turchese, che permette di ottenere 7, 15 o 50 giri gratuiti quando compare sui rulli rispettivamente per 3, 4 e 5 volte.\n",
    "images": [],
    "featured_image": [
        {
            "alt": "Tiki Idol",
            "src": "https://img.slotjava.it/wp-content/uploads/2020/04/tiki-idol-featured-286x217.png",
            "filename": "tiki-idol-featured-286x217.png"
        }
    ],
    "name": "Tiki Idol"
}