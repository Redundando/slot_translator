{
    "studio": "Light & Wonder",
    "text": "\nRitual Respins\nLe formule magiche, le pozioni, le bamboline e i veleni trasformano Ritual Respins in una slot che regala giochi Bonus e vincite spaventose!\nLa magia oscura del Voodoo\nDopo essere sbarcata in Australia, arriva anche in Europa Ritual Respins, la slot creata da Lightning Box, costola del provider Light & Wonder.\nIn questo gioco il tema trattato è il Voodoo, ma non aspettatevi luoghi oscuri e spaventosi, sangue o sacrifici umani, perché l’atmosfera è molto leggera, in linea con la funzione ludica del prodotto. Appena aperta la schermata principale ci troveremo nell’antro dello stregone, caratterizzato da ceri accesi, libri di formule magiche e qualche bottiglia con dentro veleni e ingredienti. Sulla destra c’è lo scheletro-stregone, che muove le mani creando una palla di luce verde in movimento. Tutti i simboli sono disegnati in modo accurato, con alcune animazioni a rendere il gioco più accattivante. Stesso discorso vale per il comparto sonoro, un motivetto lento molto rilassante che ci accompagna con allegria durante gli Spins.\nCom’è fatta Ritual Respins\nLa griglia di gioco ha una dimensione tradizionale, con 5 bobine e 3 righe. I modi per vincere sono 243 a fronte di una scommessa minima di 0,30 € e una massima di 90 €. La vincita più alta corrisponde a 1.066 volte la puntata.\nGrazie all’architettura HTML5, Ritual Respins funziona su qualsiasi dispositivo, mobile e fisso, e con qualsiasi sistema operativo.\nL’Autoplay ci permette di impostare un numero variabile di giri automatici, a patto che prima vengano selezionati i limiti di vincita o di perdita.\nLa variabilità è bassa, mentre il ritorno teorico al giocatore (RTP) è pari al 96,08%.\nSimboli e Bonus di Ritual Respins\nVediamo ora da vicino i simboli e le regole da seguire per provare a vincere con questa slot. I simboli meno remunerativi sono le carte da gioco buone per creare una scala reale, quindi dal dieci all’asso. A salire troviamo a pari merito le pozioni e il teschio, poi il libro e infine la bambola voodoo.\nLa donna è il nostro Wild e appare solo sui rulli 2, 3, 4 e 5 durante il gioco base. Ricopre la classica funziona di Jolly, andando a sostituire tutti i simboli eccetto gli Scatter, che sono due. Il primo è il calderone e quando ne atterrano due durante uno Spin, una rana salterà sulla griglia. Se esplode, allora avremo una seconda chance in cui i due Scatter rimarranno sui rulli. Con un terzo Scatter, verrà dato avvio ai giri gratuiti durante i quali i simboli Bonus rimarranno incollati alle posizioni, inoltre a ognuno di essi verrà applicato un premio compreso tra 30 e 500 monete. Per vincerli però è necessario che atterri sulla griglia il secondo Scatter, rappresentato dal forziere.\n\nDomande Frequenti \nQual è la volatilità di Ritual Respins?\n\nIn questa slot la volatilità bassa, ciò vuol dire che si vince spesso ma vincite non troppo alte.\n\n\n\nA quanto corrisponde il ritorno teorico al giocatore?\n\nIn Ritual Respins il valore RTP è del 96,08%.\n\n\n\nDove posso giocare a Ritual Respins?\n\nQuesta slot è da poco arrivata in Europa, quindi a breve sarà disponibile su tutti i casinò online -certificati AAMS.\n\n\n\n",
    "images": [],
    "featured_image": [
        {
            "alt": "Ritual Respins",
            "src": "https://img.slotjava.it/wp-content/uploads/2023/03/ritual-respins_thumb-286x217.jpg",
            "filename": "ritual-respins_thumb-286x217.jpg"
        }
    ],
    "name": "Ritual Respins"
}