{
    "studio": "Lightning Box Games",
    "text": "\nRespin Rhino\nIl tema di questa affascinante slot, prodotta dalla creatività della software house Lightning Box Gaming, è quello della savana africana, con i suoi colori, i suoi paesaggi e, ovviamente, i bellissimi animali che la popolano e che sono anche i protagonisti del gioco.\nAnalizzando alcuni tra i giochi prodotti dalla Lightning Box abbiamo notato che i compartimenti grafici, pur essendo le slot tutte diverse fra loro, sono tutti simili e legati da uno stile comune che rappresenta il marchio di fabbrica di questo provider.\nAnche Respin Rhino è caratterizzato dallo stesso stile, con immagini molto ben realizzate e dai colori vividi, con il tratto in stile film d’animazione.\nAd accogliervi nella schermata d’apertura del gioco troverete un classico paesaggio africano al tramonto, disegnato con colori caldi nelle tonalità del giallo e dell’arancione, su cui spicca la maestosa figura del rinoceronte d’oro, protagonista di Respin Rhino.\nPer quanto riguarda la schermata di gioco, ritroviamo qui lo stesso scenario a far da sfondo ai rulli, che sono rappresentati in maniera molto lineare, contornati semplicemente da una cornice dorata, e all’interno dei quali si muovono i vari simboli, tematici e non.\nCaratteristiche principali della slot machine\nProvando per la prima volta Respin Rhino non poteva non venirci in mente un’altra slot molto simile, Raging Rhino prodotta dalla WMS, da cui si distingue però per un gameplay decisamente meno articolato e più adatto a coloro che si affacciano per la prima volta al mondo delle slot.\nSe Raging Rhino prevedeva infatti per 4.096 modi per vincere, la nuova uscita dell’australiana Lightning Box offre solo 40 linee di pagamento fisse, il che significa che la scommessa sarà automaticamente su tutte le linee, senza la possibilità di selezionarne solo alcune.\nIl valore del gettone con cui scommettere su Respin Rhino va da un minimo di 0,01 centesimi fino a 5 €, e ciò implica una puntata minima totale di 40 centesimi e una massima di 50 €.\nLa caratteristica principale del gameplay di Respin Rhino, come da titolo, è il sistema di gioco che prevede i Respins, ma non solo, potrete usufruire anche di simboli Wild impilati e di alcune funzionalità speciali che vi faranno vivere un’esperienza di gioco davvero interessante, con ottime possibilità di vincita.\nIl ritorno teorico al giocatore o RTP di Respin Rhino è pari al 95,62 %, non troppo entusiasmante in generale, ma in linea con le altre slot dello stesso provider.\nSimboli di Respin Rhino\nI simboli che potrete trovare sui rulli di Respin Rhino sono in gran parte tematici, se si escludono i numeri e le lettere riferiti alle carte da poker, dal 9 all’Asso.\nTra le icone troviamo una scimmia, un uccello, un elefante e una tigre bianca che, a dirla tutta, non è esattamente un animale che troviamo nella savana africana.\nIl simbolo che ha valore maggiore è il rinoceronte d’oro, che paga fino a 105 volte il valore della puntata se compare su tutti i cinque rulli. Il wild è rappresentato invece da una guerriera africana che, sebbene appaia solo sui rulli 2 e 4, quando compare si espande anche nei rulli adiacenti aumentando le possibilità di ottenere delle vincite.\n",
    "images": [],
    "featured_image": [
        {
            "alt": "Respin Rhino",
            "src": "https://img.slotjava.it/wp-content/uploads/2020/07/respin-rhino_slot-286x217.jpg",
            "filename": "respin-rhino_slot-286x217.jpg"
        }
    ],
    "name": "Respin Rhino"
}