{
    "studio": "Barcrest",
    "text": "\nBeetlejuice Megaways\nLa Barcrest propone Beetlejuice Megaways, slot ispirata a una delle pellicole di maggior successo di Tim Burton. Era il 1988 quando veniva proiettato nelle sale un film che sarebbe diventato un vero e proprio cult tra gli adolescenti degli anni ’80. Per chi non avesse visto il film, la storia è molto semplice: i coniugi Adam e Barbara, dopo essere morti in un incidente,  tornano a casa loro, ma da fantasmi. Quando i coniugi Deetz acquistano la loro villa, Adam e Barbara decidono di mandarli via, ma non riuscendo a spaventarli, non gli resta altro da fare che invocare Beetlejuice, un esorcista al contrario che scaccia i vivi anziché i morti.\nLa schermata iniziale si apre con i personaggi principali della storia: Beetlejuice al centro con il suo abito a strisce bianche e nere, i capelli sparati al vento e il fard intorno agli occhi, alle sue spalle Adam e Barbara in abiti da nozze. La grafica curata e i colori sgargianti rendono questa slot visivamente molto piacevole per un’esperienza di gioco davvero interessante e coinvolgente.\nCaratteristiche principali della slot\nQuesta slot di casa Barcrest utilizza come sistema di gioco il Megaways che fa variare i modi di vincere da 32 sino a 288.832 con una puntata minima di soli dieci centesimi! La volatilità della slot è variabile, mentre il ritorno teorico al giocatore è del 96%. Tra le varie funzionalità, è presente un’opzione per accelerare la rotazione di rulli e una per impostare un limite di scommessa e di perdita.\nI cinque rulli sfruttano un meccanismo a cascata:  dopo ogni vincita tutti i simboli vengono spazzati via e sono sostituiti da altri che cascano da una zona in ombra posta sulla parte superiore della schermata. Le righe invece possono arrivare a un massimo di dodici. Questa slot non è adatta ai principianti, ma si presta bene per un giocatore esperto. Per non perdere la possibilità di familiarizzare con il sistema di gioco Megaways in maniera del tutto gratuita, esiste una versione demo con cui fare pratica prima di scommettere dei soldi veri.\nSimboli e funzionalità di Beetlejuice Megaways\nQuesta slot propone simboli non tematici e tematici. Quelli non tematici sono i numeri e le lettere delle carte da gioco, dal dieci all’asso, e hanno minor valore. Tra quelli tematici ritroviamo i personaggi del film: oltre a Beetlejuice, abbiamo Shrunken Head, Miss Argentina, Serpent e Lydia. La scritta Beetlejuice rappresenta lo Scatter che attiva i giri gratuiti. A seconda del numero di simboli che appaiono in qualsiasi posizione sui rulli, se ne possono ottenere 8, 12 o 16.\nBeetlejuice paga anche nel caso appaia solo due volte, mentre per tutti gli altri simboli è necessario un allineamento di almeno tre icone.\nDi tanto in tanto sulla schermata può apparire il simbolo fantasma che attiva la funziona simboli misteriosi, dopodiché tutti i fantasmi si trasformano nello stesso simbolo, anche se questo non porta automaticamente a una combinazione vincente, ma niente paura, in questo caso si può ottenere un’altra cascata di simboli e nuove opportunità di vincita.\n",
    "images": [],
    "featured_image": [
        {
            "alt": "Beetlejuice Megaways",
            "src": "https://img.slotjava.it/wp-content/uploads/2020/04/beetlejuice-megaways-free-286x217.jpg",
            "filename": "beetlejuice-megaways-free-286x217.jpg"
        }
    ],
    "name": "Beetlejuice Megaways"
}