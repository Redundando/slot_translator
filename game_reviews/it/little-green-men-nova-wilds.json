{
    "studio": "IGT",
    "text": "\nLittle Green Men Nova Wilds\nLo spazio e i misteri che si celano nella sua vastità, sono da sempre amati in molti media come libri e film ma stanno prendendo piede anche nel mondo delle slot.\nIn Little Green Men: Nova Wilds della IGT il tema è quello degli alieni, soprattutto nella loro rappresentazione più comune di esserini verdi muniti di antenne e a bordo di tonde astronavi. Questa slot spicca particolarmente per la sua simpatia, ma ne parliamo meglio nel primo punto della nostra recensione.\nParliamo della grafica di Little Green Men: Nova Wilds.\nLittle Green Men: Nova Wilds – Grafica da cartone animato\nSpesso definire qualcosa come un “cartone animato” significa poco serio e troppo bambinesco, ma in realtà creare una grafica cartoonesca non è cosa da poco in quanto anche nella semplicità di colori sgargianti e forme tondeggianti, si possono trovare delle piccole perle. Ed è il caso di Little Green Men: Nova Wilds.\nQuesta slot si presenta ambientata nello spazio profondo con il profilo di un pianeta in lontananza, ma la cosa che salta maggiormente all’occhio è la completa assenza di una vera e propria griglia. I simboli sembrano fluttuare nel vuoto. I simboli che scorrono nella griglia di gioco sono oggetti cari alla fantascienza come caschi iper-tecnologici, robottini, super-computer e pistole al laser.\nUn dettaglio apprezzabile è la rappresentazione dei tipici simboli delle carte da gioco. Se in molte altre slot questi sono le iniziali (A, K, Q, J) in font spesso piuttosto essenziali, qui sono come intagliate nella roccia di piccoli asteroidi. Solo questo piccolo particolare rende Little Green Men: Nova Wilds diversa dal solito.\nNel mentre un piccolo alieno verde con tre occhi ci accompagnerà durante le giocate con simpatiche animazioni che scatteranno nelle combinazioni speciali.\nFortunatamente anche la parte sonora è molto curata. Musiche e suoni rimandano al tema fantascientifico e cartoonesco della slot senza risultare fastidiosi.\nE ora parliamo dell’aspetto invece più tecnico della slot.\nLittle Green Men: Nova Wilds – Meccaniche di gioco\nArriviamo dunque all’aspetto tecnico vero e proprio di questa slot. Il meccanismo sfruttato da questo titolo della IGT è comune a molte altre slot online. Si tratta di un 5*3 in cui cinque rulli vanno a muoversi lungo tre linee, mostrando quindici simboli a ogni giocata.\nLe linee di vincita sono venti e l’RTP è pari a 96,17%, un valore abbastanza comune tra gli standard non solo di questa casa di sviluppo ma del mercato in generale. Se si considera che il valore minimo è pari al 90% e il massimo (che difficilmente viene raggiunto) è del 99%, possiamo vedere che le vincite promesse da questa slot non sono trascurabili.\nIl simbolo Bonus, rappresentato dalla navicella spaziale, è uno Scatter. Ovvero è sufficiente trovarne tre in qualsiasi posizione (non è necessario che si trovino sulla stessa linea di vincita) per avere accesso ai giri gratuiti. Durante questa modalità la slot muta e i rulli diventano lunghi il doppio, diventando di fatto una slot di tipo 5*6 che mostra trenta simboli alla volta.\nEsistono inoltre diverse funzioni speciali che si innescano più o meno casualmente e che quindi possono rendere il gameplay di questa slot estremamente variegato e divertente da provare.\nSlot simili a Little Green Men: Nova Wilds\nIl tema dello spazio e dei suoi abitanti è molto utilizzato nel mondo delle slot online, come ad esempio con Star Trek, Star Fall e Book of Stars (alcune tra i molti titoli a disposizione online).\n",
    "images": [],
    "featured_image": [
        {
            "alt": "Little Green Men Nova Wilds",
            "src": "https://img.slotjava.it/wp-content/uploads/2019/12/little-green-men-nova-wilds_free-286x217.jpg",
            "filename": "little-green-men-nova-wilds_free-286x217.jpg"
        }
    ],
    "name": "Little Green Men Nova Wilds"
}