{
    "studio": "Push Gaming",
    "text": "\nWheel of Wonders\nIl deserto non porta con se solo caldo e sete, ma anche fascino e misteri. Civiltà perdute, le cui tracce sono nascoste sotto la sabbia e il poco che ci resta è avvolto dal mistero e dalle leggende.\nFilm come la Mummia giocano molto su qu questi aspetti, e dopo anni di storie l’immaginario comune è arrivato con l’affiancare piramidi e reperti di antiche civiltà ad un’aria di misticismo.\nAd attirare i sogni e le fantasie della gente c’è però anche la sete di avventura, si fantastica infatti su quale imprese si possano compiere per raggiungere questi antichi reperti, come dei novelli Indiana Jones.\nSu questi misteri e su queste fantasie la Push Gaming fa leva, portando sul mercato Wheel Of Wonders, una slot machine davvero eccezionale. Come di consueto, andiamo ad analizzarne prima l’aspetto grafico.\nTra Le Rovine Di Wheel Of Wonders\nSe c’è una cosa in cui Wheel Of Wonders eccelle, questa è l’immersione.\nAppena si comincia a giocare, ci si ritrova tra le rovine di un antico palazzo, tra le fitte sabbie del deserto. Sullo sfondo, distorto leggermente dal calore, si intravedono una piramide e altre rovine non ben definite.\nLa musica solenne, con tamburi vibranti, è accompagnata dal vento che soffia e dagli effetti sonori della slot machine, che non solo sono estremamente soddisfacenti, ma contribuiscono ancora di più all’immersione tra queste rovine.\nLa griglia, contornata proprio dalle rovine del palazzo, comincia come una semplice griglia a 5 rulli da 3 righe ciascuno, ma sopra di essa rimane uno spazio vuoto, che verrà pian piano riempito da altre righe (per un massimo di 6 totali).\nTra i simboli speciali, disegnati in modo da ricordare gemme o reperti preziosi, troviamo il leone, l’aquila e il serpente, mentre gli altri simboli della slot sono legati o a semplici iscrizioni sulla pietra, o raffigurano oggetti come vasi o zampe di animali.\nIl simbolo Wild invece è l’effige dei Sargon, re dell’impero accadico, il che ci ricorda che sì, ci troviamo nel deserto, ma che siamo legati alla tradizione sumera piuttosto che egizia.\nLe Ruote Fortunate Di Wheel of Wonders\nSeppur il gameplay di Wheel Of Wonders si presenti come molto semplice, sicuramente saprà intrattenere più tipi di giocatori.\nCome anticipato, la griglia iniziale lascia liberi degli spazi per delle posizioni aggiuntive, che andranno ad aumentare le posizioni totali presenti sullo schermo. Queste si riempiranno dopo ogni vincita, fino a raggiungere un massimo di 6 righe per rullo.\nQuando una riga viene completata, il giocatore avrà diritto ad utilizzare la Ancient Wheel, una ruota della fortuna che può cambiare i simboli presenti sulla griglia o aggiungere nuove posizioni.\nUna volta che la griglia si sarà riempita del tutto, apparirà la Wheel Of Wonders, che dà il titolo alla slot machine. Questa ruota farà aggiudicare al giocatore uno di diversi moltiplicatori, e quando il minigioco sarà terminato si otterranno 5 giocate gratuite.\nLa volatilità della slot è alta, mentre dispone di un RTP del 96.5%, perfettamente nella media.\nSlot Simili A Wheel of Wonders\nWheel Of Fortune è una slot machine incredibilmente immersiva, eccezionale dal punto di vista grafico e sonoro, e che offre giocate molto divertenti.\nSe cercate slot simili a questa, e siete pronti ad esplorare nuovamente il deserto in cerca di tesori e rovine, vi consigliamo Mega Pyramid e Treasures Of The Pyramid.\n",
    "images": [],
    "featured_image": [
        {
            "alt": "Wheel of Wonders",
            "src": "https://img.slotjava.it/wp-content/uploads/2020/11/wheel-of-wonders-logo-286x217.jpg",
            "filename": "wheel-of-wonders-logo-286x217.jpg"
        }
    ],
    "name": "Wheel of Wonders"
}