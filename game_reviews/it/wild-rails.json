{
    "studio": "Play’n Go",
    "text": "\nWild Rails\nWild Rails è una slot machine del provider Play’N’Go, che per quanto riguarda la scelta del tema appare un mix tra diverse fonti di ispirazione. Ambientata su una ferrovia, con un gusto un po’ steampunk,  la slot si presenta come una sorta di giallo i cui protagonisti richiamano da una parte quelli del famoso Assassinio sull’Orient Express, dall’altra si rifanno chiaramente al noto gioco di società Cluedo.\nPer quanto riguarda il compartimento grafico, Wild Rails è sicuramente un gioco ben curato, con disegni e animazioni molto dettagliate, che conferiscono a questa slot un sapore retrò e garantiscono un’esperienza di gioco molto vivida e coinvolgente.\nLa software house svedese Play’N’Go, con Wild Rails continua a dimostrarsi tra i leader indiscussi nel settore, e confermarsi come provider di assoluta qualità.\nGameplay, valore delle puntate, RTP e volatilità\nIl gameplay di Wild Rails è abbastanza lineare ma parecchio divertente, con tanti simboli Wild e bonus che arricchiscono il gioco!\nSi tratta di una slot a 5 rulli, 4 righe e ben 30 linee di puntata, nella quale per ottenere delle vincite occorre realizzare degli allineamenti di simboli identici su rulli contigui a partire da sinistra verso destra. Ci è piaciuta molto l’idea che le quattro righe siano rappresentate da ferrovie poste l’una sull’altra, sopra le quali corrono i vari simboli.\nLa puntata minima per giro è pari a 0,30 mentre quella massima è di 90 €. La cosa più interessante di Wild Rails è senza ombra di dubbio il super premio in palio: la possibilità di vincere l’impressionante cifra di 450.000 € rappresenta di certo un goloso incentivo per far girare i rulli!\nCom’è facile intuire, con un montepremi finale così sostanzioso, la volatilità di questa slot è molto alta (5/5), quindi le vincite non sono tanto frequenti ma si può puntare a portare a casa un bel gruzzoletto!\nInfine, l’RTP si attesta su un buon 96%.\nSimboli di Wild Rails\nI simboli di Wild Rails si dividono in speciali e regolari, e tra questi ultimi in minori e maggiori. I simboli regolari minori sono rappresentati dai numeri e dalle lettere che si riferiscono alle carte da gioco dal 10 all’Asso, che tra tutti sono quelli che hanno valore inferiore. I simboli regolari maggiori sono invece i quattro protagonisti del gioco, due maschili e due femminili, tra i quali ci pare di riconoscere i personaggi di Cluedo Miss Scarlett e Jacob Green.\nIl simbolo Wild, segnato semplicemente dalla scritta, non solo ha la funzione di jolly per completare delle combinazioni vincenti ma permette di ottenere anche dei pagamenti molto sostanziosi.\nLo Scatter invece, quando compare sui rulli permette di ottenere un numero di giri gratuiti fino a un massimo di 10. Durante i giri gratuiti si può usufruire non solo del Wild regolare ma anche dello Scatter che ne assume le funzioni e che se compare tre volte regala ulteriori tre free spins.\n",
    "images": [],
    "featured_image": [
        {
            "alt": "Wild Rails",
            "src": "https://img.slotjava.it/wp-content/uploads/2019/10/wild-rails_slot-286x217.jpg",
            "filename": "wild-rails_slot-286x217.jpg"
        }
    ],
    "name": "Wild Rails"
}