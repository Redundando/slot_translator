{
    "studio": "Yggdrasil",
    "text": "\nTut’s Twister\nCi stupiva il fatto che la software house Yggdrasil non avesse recentemente proposto nel suo catalogo una slot machine a tema Antico Egitto ma ecco Tut’s Twister a cancellare le nostre perplessità!\nIl tema egiziano è forse quello più sfruttato in assoluto nel mondo dei giochi di slot, con decine di titoli proposti da pressoché tutti i principali provider, basta ricordare per esempio la fortunata serie di Book of Ra, che si colloca in testa alla classifica delle slot machine più giocate in assoluto.\nIn Tut’s Twister il protagonista è il faraone Tut, che ritorna dall’oltretomba sotto forma di una mummia ben poco inquietante e girovaga nella sua piramide. Il tema, pur essendo piuttosto banale, è sviluppato in maniera originale ed è arricchito da un compartimento grafico davvero d’eccellenza. Del resto, la Yggdrasil ci ha abituati a giochi in cui la grafica è particolarmente curata, con animazioni 3D, effetti speciali affascinanti e colonne sonore ad hoc, per un’esperienza di gioco assai coinvolgente e appassionante.\nModalità di gioco di Tut’s Twister\nIl gameplay di Tut’s Twister è piuttosto articolato, come la maggior parte delle slot machine firmate Yggdrasil, e sono presenti diverse funzioni speciali che rendono il gioco parecchio divertente!\nPer esempio, se sui rulli compaiono due simboli Wild, la mummia del faraone Tut si trasforma in un vortice di sabbia che mentre cattura tutti i simboli Wild dai rulli assegnerà in maniera casuale dei moltiplicatori e dei giri gratuiti; alla fine del gioco bonus il vortice di sabbia si disintegrerà rilasciando tutti i jolly catturati e offrendo un potenziale di vincita davvero alto!\nAncora, sempre grazie ai simboli Wild, è possibile attivare la “funzione misteriosa”: basta collezionare degli antichi geroglifici che sbloccheranno le maledizioni nascoste di Tut e che scateneranno altre tempeste di sabbia e relativi premi.\nSi possono effettuare delle puntate a partire da 0,25 fino a 125 € per giro, con un potenziale di vincita massima pari a 125.000 €. In linea con le altre slot della Yggdrasil, anche Tut’s Twister ha un RTP molto alto che si attesta su un ottimo 97%.\nSimboli di Tut’s Twister\nI simboli di questa slot machine si dividono tra quelli a tema egiziano e quelli non tematici. Per quanto riguarda i primi, sono rappresentati da un papiro arrotolato, da un anello con un sigillo, un contenitore con delle pietre preziose dentro e un amuleto con l’effige del faraone. Il simbolo che paga di più è quello delle pietre preziose, con una vincita pari a 130 volte la puntata in caso di allineamento di cinque simboli uguali.\nI simboli non tematici sono rappresentati dai quattro semi delle carte da gioco e sono anche quelli che pagano di meno, con una vincita massima di 35 volte la puntata se compaiono sui rulli cinque cuori.\nÈ presente anche un simbolo Wild che si comporta come jolly e può sostituire tutti gli altri simboli per completare una combinazione vincente.\n",
    "images": [],
    "featured_image": [
        {
            "alt": "Tut's Twister",
            "src": "https://img.slotjava.it/wp-content/uploads/2020/02/tuts-twister_featured-286x217.jpg",
            "filename": "tuts-twister_featured-286x217.jpg"
        }
    ],
    "name": "Tut’s Twister"
}