{
    "studio": "Playtech",
    "text": "\nBee frenzy\nIl mondo delle api è sicuramente molto affascinante. Oltre ad essere ormai celebri nella cultura di massa, grazie a tantissimi film e serie animate, basti pensare all’Ape Maya, questi insetti contribuiscono in modo fondamentale alla vita sul nostro pianeta.\nCon Bee Frenzy, la Playtech decide di usare le api per creare una slot machine vibrante di energia ma allo stesso tempo rilassante, allontanandosi dai temi più maturi di tante altre slot.\nBee Frenzy – Una gioia per gli occhi\nDal punto di vista grafico, Bee Frenzy si presenta come molto semplice, ed è proprio questo il suo punto di forza. Il suo stile cartoon si sposa bene con le api stilizzate che popolano la slot machine, mentre i campi verdi sullo sfondo immergono la partita nella natura. Se è proprio il tema delle api ad affascinarvi, la slot non vi deluderà, in quanto ogni elemento grafico vi rimane coerente. La griglia è posizionata all’interno di un’arnia, mentre tra i simboli troviamo alcune api stilizzate (una maschile, una femminile, una più anziana, con tanto di barba e baffi ed infine un’ape re e un’ape regina) e alcuni oggetti legati ad esse, come ad esempio dei barattoli di miele e un favo. I simboli più semplici invece sono fatti in legno, con qualche fogliolina a decorarli. Nei giri gratis apparirà inoltre un altro simbolo: l’apicoltrice, che nella schermata iniziale della slot fa anche da mascotte.\nIl lato sonoro è caratterizzato da una canzone dolce, che contribuisce a rendere l’atmosfera ancora più tranquilla e rilassante.\nBee Frenzy – Meccaniche semplici ma efficaci\nLa semplicità di Bee Frenzy si ripresenta anche nelle sue meccaniche di gioco, che restano però, proprio come il suo lato grafico, estremamente efficaci. Guardando i dati tecnici, Bee Frenzy si presenta con un RTP del 96.14%, una percentuale nella media che con una discreta fortuna vi permetterà di ottenere vincite generose. Il gameplay non presenta meccaniche particolarmente nuove o uniche nel mondo delle slot, ma sicuramente può riuscire a dare il giusto grado di coinvolgimento.\nLa meccanica dei giri gratis viene attivata trovando tre o più arnie con su scritto “Free Games”, e se si trova il simbolo dell’apicoltrice durante una giocata gratuita, allora avrà inizio la modalità “Bee Frenzy”. In questa modalità tutte le api presenti sui rulli conferiscono un premio che ammonta alla tua puntata totale, moltiplicata tramite i moltiplicatori presenti su ogni ape. Questa modalità è cumulativa e potrà essere innescata più volte se si trova più di un simbolo apicoltrice.\nInfine, è presente anche una modalità “Thundershots”, una sorta di ruota della fortuna che si attiverà alla fine dei giri gratuiti se il giocatore avrà ottenuto un simbolo apicoltrice e un’ape tundershots. La ruota si fermerà automaticamente su un premio, che potrà essere una somma di denaro o un moltiplicatore da applicare sulla vincita attuale.\nSlot simili a Bee Frenzy\nSe cercate slot simili a Bee Frenzy potreste cominciare passando ad un altro insetto: gli scarabei. Beetle Jewels e Beetle Mania Deluxe si propongono come slot a tema insetti con un intrigante aspetto cartoonesco.\n",
    "images": [],
    "featured_image": [
        {
            "alt": "Bee frenzy",
            "src": "https://img.slotjava.it/wp-content/uploads/2020/11/bee-frenzy-slot-286x217.jpg",
            "filename": "bee-frenzy-slot-286x217.jpg"
        }
    ],
    "name": "Bee frenzy"
}