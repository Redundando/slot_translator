{
    "studio": "NetEnt",
    "text": "\nArcane Reel Chaos\nUna delle caratteristiche della casa di sviluppo di giochi da slot NetEnt è la sua capacità di vestire elegantemente ogni genere di abito. Ecco quindi che le varie slot di questa compagnia riescono ad abbracciare generi completamente diversi e passare dai giochi più rilassati a quelli più concitati e misteriosi.\nDi quest’ultimo gruppo fa parte la slot Arcane Reel Chaos. Il nome stesso del gioco lascia presagire la direzione verso la quale si muoveranno i rulli che compongono la griglia di gioco.\nCominciamo quindi la nostra analisi andando a vedere prima il comparto grafico e musicale della slot, per poi passare al suo aspetto più tecnico.\nGrafica della slot machine\nArcane Reel Chaos della NetEnt ci cala in un ambiente tanto misterioso quanto inquietante. La cornice della griglia di gioco, infatti, sembra essere una chiesa caduta in disuso. Le vetrate a mosaico sono rotte, così come le mura di pietra e la campana abbandonata contro il pavimento.\nI suoni che ci accolgono nella nostra prima partita si dividono tra una musica misteriosa che va e viene (si ferma durante le giocate), il suono soffocato di sirene di polizia e di spari. L’impressione che viene data al giocatore è quella di star partecipando a un gioco proibito, di nascosto mentre la città impazzisce attorno a noi.\nI simboli che affollano i rulli sono tutti parte del mondo delle carte, passando da quelli classici come A, K, Q a quelli originali di questo gioco dove i personaggi appaiono a mo’ di tarocchi.\nSebbene sia consigliabile non tenere il volume del gioco al massimo perché di tanto in tanto si possono sentire dei picchi, l’audio in generale è abbastanza tenue e alla portata di tutte le orecchie.\nLe funzioni e i bonus della slot\nUna volta parlato dell’aspetto visivo, che è quello che ci colpisce immediatamente nell’aprire una slot, passiamo al lato più tecnico: come funziona Arcane Reel Chaos della NetEnt?\nLa griglia di gioco si compone seguendo l’ordinamento più comune nelle moderne slot machine: cinque rulli ruotano su loro stessi andando a disporsi lungo tre assi orizzontali. Il meccanismo qui presente è quindi un 5*3, con quindici simboli che vengono mostrati a ogni giocata.\nLa peculiarità di questa slot è il gran numero di carte speciali che lo compongono: si parte dall’onnipresente carta Wild, rappresentata da una W, che svolge il ruolo di Jolly sostituendo qualsiasi simbolo in qualsiasi combinazione (ad eccezione dei simboli Scatter).\nDi tanto in tanto può capitare di assistere all’arrivo di tre simboli Wild impilati l’uno sull’altro, ma questo può capitare solo nel secondo o terzo rullo.\nUn’altra carta che si spera di trovare con frequenza è Zero.X. La carta rappresenta dei gemelli siamesi calvi con un gatto Sphinx, siamese anch’esso. Un richiamo al classico villain dei film di James Bond (o alla sua parodia Dr. Male di Austin Power) che permette di ottenere un grande numero di simboli Wild all’interno della giocata in cui appare.\nQueste e molte altre funzioni speciali appaiono in questo gioco.\nSlot simili ad Arcane Reel Chaos\nSe il genere e le funzioni di questa slot ti hanno fatto desiderare altri titoli simili, siamo qui per rispondere alla tua esigenza. Nel cercare un’altra slot che riprenda il tema magico/arcano senza rinunciare ai propri bonus, possiamo suggerire Fortune Teller della Play’n Go, così come Street Magic, sempre della stessa compagnia.\nIn genere, la NetEnt offre slot con un grande numero di funzioni speciali, da quelle più vicine a questa tematica come Fortune Teller, a quelle più lontane come quelle ispirate alle serie Tv, come ad esempio Vikings.\n",
    "images": [],
    "featured_image": [
        {
            "alt": "Arcane Reel Chaos",
            "src": "https://img.slotjava.it/wp-content/uploads/2019/08/arcane-reel-chaos-featured-286x217.jpg",
            "filename": "arcane-reel-chaos-featured-286x217.jpg"
        }
    ],
    "name": "Arcane Reel Chaos"
}