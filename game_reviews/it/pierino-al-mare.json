{
    "studio": "Tuko Productions",
    "text": "\nPierino al Mare\nPierino al mare è una slot machine dedicata al divertente personaggio di Pierino, interpretato in molti film anni ’70 da Alvaro Vitali. Aspettatevi quindi una slot molto divertente e diversa dal solito, con dei personaggi molto simpatici e dei simboli un po’ particolari.\nLa slot Pierino al Mare è prodotta da Tuko Productions, un fornitore italiano che si sta facendo notare sempre di più nel settore, grazie a slot originali e dalla bella grafica. Il gioco si sviluppa su un display in formato 3×5 con 20 linee di pagamento. Potete giocarci sul nostro sito gratuitamente oppure per soldi veri con i casinò indicati sotto, con i quali potrete anche vincere uno dei due jackpot progressivi previsti dalla slot (Golden Jackpot e Silver Jackpot).\nGrafica della slot machine\nLa grafica di Pierino al mare è in stile disegnato a mano, con dei colori molto vivaci e molto estivi (ovviamente, essendo “al mare”). I simboli presentano personaggi tipici da spiaggia come il bagnino piacione, il bagnante un po’ sfigato e innamorato, il bambino rompiscatole, Pierino e delle belle donne che alla fine sono il centro di gravità permanente del gioco.\nA questi si aggiungono dei simboli tematici come il ghiacciolo e il salvagente, l’ombrellone, il gavettone, il secchione.\nCi sono anche dei simboli speciali come il jolly (la bella bagnante), le sirene che regalano soldi e due tipi di simboli bonus che come vedremo fanno attivare il bonus tiro della fune e il bonus gioco delle gabbie.\nNel complesso, la grafica si presenta molto carina, semplice ma allo stesso tempo molto curata. Ottimo stile, perfetto per il personaggio di Pierino.\nLe funzioni e i bonus della slot Pierino al Mare\nNella slot Pierino al Mare ci sono tante funzioni speciali e simboli speciali.\nOltre al simbolo wild (jolly) costituito dalla ragazza bionda, i simboli speciali sono diversi e attivano delle funzioni speciali:\n\n3 o più simboli palloncino del gavettone attivano dei giri gratis con il gioco dei gavettoni. Essendo un simbolo scatter, il palloncino può apparire su tutti i rulli. Scoppia i palloncini finché non appare la scritta “fine”. Potrai sommare i moltiplicatori vinti per tutti i giri gratis ricevuti;\n3 simboli delle sirene regalano un premio in denaro. Le sirene sono un simbolo scatter perciò riescono a premiare in qualsiasi posizione si presentino;\n3 simboli bonus con Pierino e il bagnino attirano il gioco bonus Tiro della Fune. Questi simboli appaiono solo sui tre rulli centrali. Dovrai scegliere la squadra vincente nel tiro della fune. Se indovini, vincerai 10 volte la puntata totale;\n3 simboli bonus con Pierino attivano il gioco bonus Gioco delle Gabbie. Questi simboli appaiono solo sui tre rulli centrali. Potrai scegliere delle gabbie da aprire, dove ogni gabbia paga da 5 a 15 volte la puntata totale. Potrai giocare fin quando non troverai la preside (proprio così!).\n\nCome abbiamo già accennato il gioco presenta anche dei jackpot progressivi. Ad ogni giro una percentuale della puntata va ad incrementare i due jackpot che vengono assegnati casualmente e perciò si possono vincere a prescindere dalle combinazioni vincenti.\nValutazione della slot Pierino al Mare\nLa slot Pierino al Mare ci dice due cose: Tuko Production ha in sé l’anima scherzosa tipicamente italiana, Tuko Production è molto varia. Infatti, se si vedono altri titoli di questo fornitore, si può vedere come riesca a variare di tema, ma anche di stile grafico.\nPer quanto riguarda il payout, la slot Pierino al Mare presenta un payout pari al 94,05%, che è leggermente al di sotto della media ma che comunque si compensa con la presenza dei jackpot.\nSlot simili a Pierino al Mare\nE’ difficile pensare a slot che possano somigliare a Pierino al Mare, considerato il personaggio protagonista. Per questo, possiamo consigliare le altre due slot della serie di Pierino ovvero Pierino va in Montagna e Pierino al Luna Park.  Se poi vogliamo variare e pensiamo a dei personaggi comici, possiamo menzionare le slot Monty Python’s Spamalot (Playtech) oppure, perché no, ai Griffin con Family Guy della IGT.\n",
    "images": [],
    "featured_image": [
        {
            "alt": "Pierino al Mare",
            "src": "https://img.slotjava.it/wp-content/uploads/2020/05/pierino-al-mare-free-286x217.jpg",
            "filename": "pierino-al-mare-free-286x217.jpg"
        }
    ],
    "name": "Pierino al Mare"
}