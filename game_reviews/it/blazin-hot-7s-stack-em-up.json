{
    "studio": "Scientific Games",
    "text": "\nBlazin Hot 7s Stack Em Up\nCi sono alcuni giochi da casinò che non risentono del passare degli anni, anzi più passa il tempo, più vengono vissuti come vere e proprie istituzioni. Un posto di primo piano è di sicuro riservato alle slot a tema frutta.\nCaratteristiche principali di questi giochi sono i simboli: ciliegie, limoni, arancia, anguria e prugne, la scritta Bar, il numero sette, a volte le stelle e le campane.\nPer portare una ventata di novità e non creare dei cloni, le varie software house sono intervenute sulla grafica fondendo diversi temi, ad esempio quello della frutta con quello delle pietre preziose. Altre volte l’intervento è stato fatto a livello di gameplay, come nel caso di Blazin’ Hot 7s Stack’Em Up.\nLe griglie sono quattro una sopra l’altra. Inizialmente solo la prima è attiva, con le altre che si sbloccheranno al raggiungimento di determinati obiettivi. La griglia di gioco si trova al centro dello schermo nero, sulla sinistra si trovano la tabella dei pagamenti e la barra dei progressi. A destra troviamo il tasto per variare la puntata, il tasto Autoplay e quello Start. Durante il gioco alcuni avvisi ci ricordano le modalità di vincita. Anche il comparto sonoro segue la tradizione, con una musica arcade che accompagna il suono meccanico della rotazione dei rulli.\nCaratteristiche della slot\nLe griglie di gioco, 4 in tutto, hanno 3 rulli e 3 righe con 5 linee di pagamento ciascuna. Le combinazioni vincenti pagano da sinistra a destra. La puntata minima è di 0,20 €, la massima di 10 €. Possiamo selezionare tra i 5 e i 100 giri automatici, con limiti di vincita e di perdita. Il valore RTP è pari al 96,06% e la volatilità è alta.\nSimboli e funzionalità\nLe ciliegie sono il simbolo con il più basso valore, con 3 adiacenti si rivincono i soldi spesi per lo spin. Tenendo conto della puntata minima, quindi 0,20 €, arance, limoni, prugne e angurie pagano tra 0,40 € e 1,60 €. A seguire troviamo la scritta Bar, le campane, le stelle e il doppio sette. Il simbolo dei tre sette con la scritta Wild è il nostro Jolly e sostituisce tutti i simboli eccetto quello ‘Stack’Em Up’.\nOgni volta che facciamo partire un nuovo giro, ruoteranno i rulli di tutte le griglie, anche di quelle inattive. Quando si ottiene una combinazione vincente nella prima griglia, i simboli interessati vengono rimossi e attraverso un sistema a cascata, dalla griglia superiore cadrà una fila di nuovi simboli e così via sin tanto che avremo combinazioni vincenti. Intanto la barra dei progressi salirà di livello. Se si raggiunge il livello 4, allora verremo ricompensati con dei giri gratuiti di numero compreso tra 6 e 50.\nIl ‘Stack’Em Up’ è quello che ci permette di attivare le griglie superiori. Ogni volta che compare sui rulli, la griglia superiore si attiva con le stesse identiche modalità della funzione a cascata.\nVerdetto\nSebbene il tema della frutta sia stato utilizzato in numerose slot, il sistema multi-rulli a cascata offre a nostro avviso la giusta dose di novità, rendendo il gioco dinamico e altamente coinvolgente. Se proprio dovessimo trovare un difetto, questo riguarderebbe l’organizzazione degli spazi: sulla schermata ci sono molte informazioni (la paytable, la barra progressi, i tasti e gli avvisi sulle possibilità di vincita) e le griglie sono di ridotte dimensioni. Il problema non si riscontra utilizzando un computer di medie dimensioni, ma potrebbe risultare scomodo su altri device con schermi più piccoli.\n",
    "images": [],
    "featured_image": [
        {
            "alt": "Blazin Hot 7s Stack Em Up",
            "src": "https://img.slotjava.it/wp-content/uploads/2021/02/blazin-hot-7s-stack-em-up_gratis-286x217.png",
            "filename": "blazin-hot-7s-stack-em-up_gratis-286x217.png"
        }
    ],
    "name": "Blazin Hot 7s Stack Em Up"
}