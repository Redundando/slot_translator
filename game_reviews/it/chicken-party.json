{
    "studio": "Booming Games",
    "text": "\nChicken Party\nLe galline non sono una tematica propriamente nuova nel mondo delle slot online, in particolare in Italia dove negli anni abbiamo potuto apprezzare i titoli della serie Fowl Play.\nOggi andiamo a recensire Chicken Party della Booming Games, sia da un punto di vista estetico che da un punto di vista prettamente tecnico.\nChicken Party – Vere e proprie galline\nLa griglia di gioco di Chicken Party è contenuta in un pollaio, con il verde di un bosco che fa da contorno accompagnato da funghi, staccionate e covoni di fieno. All’interno della schermata di gioco possiamo quindi vedere i vari simboli, che rappresentano diversi tipi di galline.\nQueste sono state illustrate secondo uno stile più realistico rispetto a Fowl Play, il quale in realtà si sposa molto bene con i colori naturali scelti per il resto della slot.\nApprezzata la scelta nel rappresentare i simboli delle carte da gioco (A, K, Q, J…). Questi solitamente non si sposano bene con la tematica e vengono utilizzati semplicemente per indicare le combinazioni di minor volume. In Chicken Party sono le piume delle galline a piegarsi e creare questi simboli, rendendo la griglia di gioco uniforme e piacevole da vedere.\nChicken Party – Meccaniche di gioco\nArriviamo quindi a sviscerare la slot da un punto di vista prettamente tecnico: innanzitutto ci troviamo di fronte a una slot che mostra un RTP pari al 95.07% e una Volatilità piuttosto alta.\nQuesti due fattori indicano, rispettivamente, la percentuale di soldi emessi in forma di vincite in rapporto a quelli inseriti in forma di giocate (95% rientra nella media di mercato) e che saremo invitati a scommettere per un po’ e investire un po’ di denaro prima di poter aspirare a una vincita più alta del solito.\nLa griglia di gioco è di tipo 4*3. Insolita rispetto alla maggior parte dei titoli online che di solito optano per una griglia di tipo 5*3, mostrando 12 simboli invece dei classici 15.\nSopra la griglia possono apparire però fino a quattro simboli speciali che interagiscono in diverso modo con le combinazioni che appaiono sotto: possono far apparire simboli della Volpe (che si allineano in una combinazione di grande valore), la gallina dalle uova d’oro (che trasforma i simboli sottostanti in Wild, ovvero jolly), e i simboli Scatter che permettono di accedere alla modalità bonus trovandone almeno tre.\nLa slot, nonostante sia dotata di questa funziona speciale, è abbastanza facile da comprendere per sviluppare una propria strategia di gioco. L’unico aspetto che può generare confusione è la gallina dalle uova d’oro che non trasforma sempre i simboli sottostanti in Wild, ma lo fa in modo casuale.\nSlot simili a Chicken Party\nSe parliamo di slot simili a Chicken Party, non possiamo non consigliare la serie Fowl Play di cui abbiamo già parlato (della WMG), partendo dalla classica e intramontabile Fowl Play Gold fino all’appena uscita Fowl Play Xmas.\n",
    "images": [],
    "featured_image": [
        {
            "alt": "Chicken Party",
            "src": "https://img.slotjava.it/wp-content/uploads/2020/12/chicken-party_featured-286x217.jpg",
            "filename": "chicken-party_featured-286x217.jpg"
        }
    ],
    "name": "Chicken Party"
}