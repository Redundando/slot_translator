{
    "studio": "Pragmatic Play",
    "text": "\nJoker’s Jewels\nInformazioni generali\nSoftware: Pragmatic Play\nRulli: 5\nLinee di gioco: 5\nImporto minimo della puntata: 0,01 €\nImporto massimo della puntata: 25 €\nReturn to Player (RTP): 96,5%\nVolatilità: alta\nCaratteristiche principali\nSe amate le vecchie slot machine terrestri e il loro stile, sia grafico che del gameplay, ma non siete particolarmente amanti delle tradizionali Fruit Machine, ecco un’altra tematica che ha conquistato generazioni di giocatori: il mondo delle pietre preziose e la simbologia legata alla figura del Joker. Questa tipologia di slot machine, nella quale si inserisce a pieno titolo anche Joker Jewels, non ha di certo tra i suoi punti di forza l’appariscenza e la complessità, ma anzi, la semplicità è la sua caratteristica più apprezzata.\nGrafica lineare dunque, e gameplay molto intuitivo per una slot che con un return to player (RTP) del 96,5 % e una volatilità decisamente alta risulta competitiva per quanto riguarda le vincite.\nIl giocatore può scommettere su ogni linea un numero di gettoni che va da uno a 10, con un valore compreso tra un minimo di 1 centesimo e un massimo di 0,50 €, per una scommessa fino a 25 € su tutte le cinque linee.\nSimboli regolari e speciali di Joker Jewels\nI simboli che si alternano sui rulli sono rappresentati da delle pietre preziose a cui si aggiungono le icone prettamente tematiche che si riferiscono alla figura del Joker.\nNon sono presenti in questa slot machine i numeri e le lettere delle carte da gioco, che troviamo invece in praticamente tutti gli altri giochi di questo sviluppatore.\nIn alto sulla schermata principale è presente la tabella dei pagamenti che può essere consultata per scoprire il valore di ciascun simbolo: la maschera di Joker è quello che paga più di tutti, con una vincita pari a 50 € per un allineamento di cinque simboli, mentre quello che ha valore minore è rappresentato dalla gemma rotonda di colore blu scuro, che paga un massimo di 1 €.\nIl gioco bonus\nNonostante il gameplay ridotto all’essenziale, Joker Jewels offre un gioco bonus, attivabile grazie allo Scatter, in questo caso una corona rossa su cui campeggia la scritta Bonus.\nNon si tratta di un gioco bonus particolarmente articolato, ma prevede dei moltiplicatori che si attivano sulla vincita più elevata, permettendo al giocatore di ottenere delle vincite anche consistenti.\nSlot simili a Joker Jewels\nLa figura del Joker è famosa nel mondo delle slot machine e sono diverse le software house che la propongono nei loro giochi.\nMolto simile a Joker Jewels sia per quanto riguarda la grafica sia per il gameplay è Joker Gems: anche qui si alternano sui rulli delle pietre preziose e i simboli riguardanti la figura del Joker, in un gioco vintage semplice e intuitivo.\nSe invece cercate qualcosa di più articolato sempre sullo stesso tema, vi suggeriamo Mega Joker della Novomatic, un gioco ad alto tasso adrenalinico adatto ai giocatori più intrepidi: si può puntare da un minimo di 0,20 € fino a un massimo di 100 € a giro, per un totale di 10 giri a sessione e inoltre è possibile rischiare il tutto per tutto su ogni vincita con la funzione “Lascia o raddoppia”.\n",
    "images": [],
    "featured_image": [
        {
            "alt": "Joker's Jewels",
            "src": "https://img.slotjava.it/wp-content/uploads/2019/11/jokers-jewels-thumb-286x217.jpg",
            "filename": "jokers-jewels-thumb-286x217.jpg"
        }
    ],
    "name": "Joker’s Jewels"
}