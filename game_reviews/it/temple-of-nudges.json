{
    "studio": "NetEnt",
    "text": "\nTemple of Nudges\nLa ricerca di tesori antichi e nascosti dietro a misteriosi enigmi e buie cripte, è uno dei temi più amati da molti media come i film, i fumetti e, come in questo caso, anche le slot online.\nTemple of Nudges della NetEnt ci porta nel fitto di una foresta tropicale, dove si celano ricchezze di antiche e misteriose civiltà che ricordano quelle precolombiane. Scopriamola quindi insieme, con la nostra recensione.\nTemple of Nudges – Grafica\nSullo sfondo dinamico di una rigogliosa foresta, ci troviamo davanti alla griglia di gioco di Temple of Nudges. Quest’ultima sembra intagliata direttamente nella pietra e occupa gran parte della schermata dando, così, il giusto spazio ai simboli.\nQuesti sono rappresentati come animali tipici del Sud America: armadilli, giaguari, bradipi e scimmie. Assieme a questi potremo vedere simboli decisamente più particolari e che ricordano antiche incisioni di volatili, serpenti, soli e un tempio.\nLa grafica di Temple of Nudges è molto carina e colorata, pur mantenendo quell’aria di mistero dettata dall’ambientazione che la NetEnt ha scelto per la sua slot. Anche l’accompagnamento musicale è piuttosto piacevole da ascoltare e dona una certa immersione. Ed ora andiamo a vedere come se la cava dal punto di vista tecnico.\nTemple of Nudges – Gameplay\nNella nostra analisi tecnica, ci troviamo di fronte a una slot di stampo classico ma dalle funzioni uniche e stravaganti: la griglia di gioco, infatti, sfrutta un meccanismo di tipo 5*3 con quindici simboli mostrati a ogni giocata, come la maggior parte dei titoli che è possibile trovare online.\nAnche l’RTP, pari a 96.03% rientra negli standard di mercato, ma dove si trova quindi l’originalità della slot?\nDopo una combinazione vincente, tutti i simboli si muoveranno di una posizione verso il basso, andando a mostrarne altri cinque che appariranno nella parte superiore dello schermo. A ogni movimento, vengono assegnate nuove vincite, e per questo motivo è molto facile ottenere un numero sostanziale di combinazioni concatenate.\nSe aggiungiamo anche la possibilità causale di ottenere un respin dei simboli non vincenti, allora la possibilità di ottenere da un momento all’altro una vincita interessante si intensifica.\nTemple of Nudges è quindi una di quelle slot che non fa bramare al giocatore una modalità bonus che potrebbe non arrivare mai, ma che rende ogni singola giocata il possibile accesso a vincite fuori dal comune, rendendo di fatto il gameplay molto più divertente e accattivante.\nTemple of Nudges – Slot simili\nProprio a causa della sua natura estremamente particolare, è difficile trovare slot che ne condividano le meccaniche di gameplay, sebbene sia possibile avvicinarci da un’altra direzione: da quella della tematica.\nI templi sono infatti spesso presenti nel mondo delle slot online ed è facile trovare simboli simili: Mayan Temple Advance della Capecod Gaming ci fa rimanere all’interno del Sud America, come la gemella Mayan Temple Revenge, mentre Ra & The Scarab Temple della Bally ci porta nell’antico Egitto, altra era molto sfruttata nel mondo delle slot online.\n",
    "images": [],
    "featured_image": [
        {
            "alt": "Temple of Nudges",
            "src": "https://img.slotjava.it/wp-content/uploads/2019/10/temple-of-nudges_new-286x217.jpg",
            "filename": "temple-of-nudges_new-286x217.jpg"
        }
    ],
    "name": "Temple of Nudges"
}