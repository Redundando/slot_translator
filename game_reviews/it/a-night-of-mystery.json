{
    "studio": "High 5 Games",
    "text": "\nA Night of Mystery\nLa High 5 Games è una software house che negli ultimi tempi sta tentando di imporsi tra i colossi del gaming online, a parere nostro senza troppo successo: sebbene le sue slot machine non siano scadenti, raramente abbiamo trovato un guizzo di originalità o un gameplay innovativo perché quasi sempre propone giochi che presentano linee asciutte e modalità di gioco molto semplici.\nAlmeno per quanto riguarda la grafica e il tema A Night of Mystery è una piacevole novità: la tematica è quella degli omicidi irrisolti e si svolge in un set che ricorda molto da vicino il noto gioco da tavolo Cluedo. I protagonisti del gioco sono dei personaggi molto ben definiti e riprodotti realisticamente, mentre lo sfondo ci porta dritti in una Londra spettrale e contribuisce a creare un’atmosfera di gioco assai intrigante e coinvolgente.\nCerto, siamo lontani dalle grafiche ipertecnologiche in 3D, ma possiamo dire che A Night of Mystery non lascia insoddisfatti, anzi, ci piace come il tema è stato sviluppato e come riesca a catturare l’interesse del giocatore.\nCaratteristiche principali della slot\nA Night of Mystery propone a tutti gli Sherlock Holmes all’ascolto un gioco caratterizzato dalla tradizionale struttura a cinque rulli con 40 linee di pagamento, accessibile non solo da computer desktop (Mac inclusi) ma anche da tutte le tipologie di dispositivi mobili.\nLe linee di pagamento sono 40, sulle quali è possibile scommettere da un minimo di 40 centesimi fino a un massimo di ben 400 €, con valore del gettone compreso tra 1 centesimo e 10 €. Questo range di puntate così ampio farà contenti sia i giocatori casuali che non amano investire grandi somme, sia gli high rollers che al contrario cercano il brivido dell’adrenalina puntando cifre consistenti.\nIl ritorno teorico al giocatore (return to player o RTP) di A Night of Mystery si attesta su un canonico e abbastanza soddisfacente 96%.\nSimboli e funzionalità di A Night of Mystery\nIn A Night of Mystery le protagoniste, indiziate dell’omicidio, sono quattro ballerine di burlesque, che rappresentano anche i simboli con valore più alto. I simboli non tematici sono invece i numeri e le lettere che si riferiscono alle carte da gioco dal 10 all’Asso e sono quelli che pagano di meno.\nOltre a questi simboli regolari, ne troviamo degli altri speciali: il Wild, che è il logo del gioco, ha funzione di jolly e può sostituire tutte le altre icone per realizzare una combinazione vincente; il logo Free Games è invece lo Scatter e se compare per almeno tre volte permette di accedere alla funzione Free Spins, che offre un numero di giri gratis a partire da 9.\nNon sono presenti della altre funzionalità speciali, il gameplay di A Night of Mystery è davvero ridotto all’essenziale, ma troviamo che le possibilità di vincita, soprattutto se si scommette la cifra massima consentita, siano davvero interessanti e che valga la pena provare a giocare a questa slot.\n",
    "images": [],
    "featured_image": [
        {
            "alt": "A Night of Mystery",
            "src": "https://img.slotjava.it/wp-content/uploads/2019/10/a-night-of-mystery-logo-286x217.jpg",
            "filename": "a-night-of-mystery-logo-286x217.jpg"
        }
    ],
    "name": "A Night of Mystery"
}