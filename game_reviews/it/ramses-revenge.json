{
    "studio": "Relax Gaming",
    "text": "\nRamses Revenge\nQuella dell’Egitto è una delle tematiche più usate in assoluto nel mondo delle slot online e se sei un giocatore veterano lo avrai scoperto da solo. Quale volto allora dare a un periodo storico così ricco, misterioso e ampio? Quello di Cleopatra? O di Anubi?\nLa Relax Gaming ha optato per un nome famoso ma non abusato: Ramses Revenge è un titolo che prende nome proprio dal noto personaggio storico e che avremo modo di scoprire oggi con la nostra recensione.\nRamses Revenge – Minimalista ma vincente\nL’aspetto grafico di questa slot è molto interessante: la griglia di gioco è come se fosse posizionata a terra, un mosaico composto dai simboli che appaiono giocata dopo giocata incastonato tra due colonne ricoperte di geroglifici e attrezzi di scavo.\nI vari simboli sono piccoli, quasi minimalisti, ma infondono un senso di tridimensionalità alla slot che manca in molti titoli simili: le varie teste degli dei, infatti, si ergono rispetto al piano come se fossero dei veri e propri busti a protezione del tesoro.\nLa musica è calma e di atmosfera, decisamente meglio rispetto ad altri titoli dove il comparto sonoro non si sposa con la tematica offerta.\nRamses Revenge – Meccaniche di gioco\nCosa dire da un punto di vista meccanico? La slot utilizza una griglia di tipo 6*4: inusuale, mostra ventiquattro simboli a ogni giocata contro i quindici che solitamente si trovano nelle varie slot. L’RTP è pari al 96.15%, perfettamente in linea con la media di mercato e la volatilità è alta.\nQuest’ultimo fattore, in particolare, ci invita a fare attenzione: nelle varie giocate sarà facile ottenere un discreto numero di giri privi di vincita, con la possibilità di ottenere un premio di valore maggiore una volta innescata la giusta combinazione.\nCosì come in altre slot, anche in questa è possibile acquistare direttamente la modalità bonus, se riteniamo che tale investimento di denaro verrà ripagato dal premio ottenuto. La frustrazione del vedere numerosi giri privi di vincita potrebbe spingerci a questo acquisto, ma consigliamo di fare attenzione perché si tratta di un azzardo molto importante.\nOttenendo due simboli Scatter dell’archeologo si innescherà questa modalità: due mummie appariranno e mangeranno l’archeologo, diventando dei simboli Wild (ovvero dei Jolly) fissi durante i vari giri gratuiti. Ogni volta che apparirà un archeologo, una delle mummie lo mangerà facendo salire il moltiplicatore che porta con sé e muovendosi lungo la griglia di gioco.\nUna modalità bonus estremamente divertente e in cui ogni tentativo sarà diverso dall’altro (così come il valore della vincita, che può variare in maniera netta da un bonus all’altro). La posizione delle mummie sarà il fattore determinante.\nSlot simili a Ramses Revenge\nL’Egitto è una tematica molto comune nelle slot online e lo stesso Ramses appare in altri titoli, come King Ramses della Answorth. Se invece vogliamo provare slot che affrontano personaggi diversi, consigliamo Queen Cleopatra della Novomatic o Cleopatra PLUS della IGT.\n",
    "images": [],
    "featured_image": [
        {
            "alt": "Ramses Revenge",
            "src": "https://img.slotjava.it/wp-content/uploads/2020/11/ramses-revenge-featured-286x217.png",
            "filename": "ramses-revenge-featured-286x217.png"
        }
    ],
    "name": "Ramses Revenge"
}