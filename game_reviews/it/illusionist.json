{
    "studio": "Novomatic",
    "text": "\nIllusionist\nIl protagonista di questa nuova slot prodotta dalla software house Novomatic è niente di meno che un mago, anzi, a dirla tutta, si tratta di un vero illusionista, che ammalia il pubblico con i suoi trucchi e vi accompagna in un mondo in cui ciò che è impossibile diventa possibile.\nNon si tratta di una tematica particolarmente originale, sono diverse le slot machine che utilizzano la magia come scenario su cui far muovere i rulli: la troviamo declinata in tantissime varianti, dai grandi stregoni alle perfide fattucchiere, passando per folletti e adorabili fatine.\n\nLa Novomatic ha scelto di trattare questo tema in una slot machine molto semplice e poco elaborata anche dal punto di vista grafico: sulla schermata iniziale vi accoglierà l’affascinante mago dallo sguardo penetrante col cilindro in testa e un bel po’ di monete d’oro in mano, mentre la griglia di gioco è semplicemente incorniciata da una sorta di sipario di colore rosso fuoco, in cui spiccano i simboli sui rulli.\nAi lati della griglia troviamo le linee di pagamento mentre la parte inferiore dello schermo è dedicata ai tasti per il settaggio del gioco, che includono le opzioni di puntata, il tasto d’avvio e il contatore delle vincite.\nUnica nota movimentata sono le animazioni delle icone che rendono l’esperienza di gioco ancora più coinvolgente!\n\nCaratteristiche principali della slot machine\nLa struttura di gioco di Illusionist è molto semplice: abbiamo i canonici cinque rulli, tre righe e nove linee di pagamento, con una scommessa massima che vale 900 gettoni, per la felicità degli high rollers! Se invece non amate puntare tanti soldi, il minimo che si può scommettere è un gettone su una singola linea, ricordandovi che, qualora voleste, la Novomatic offre la possibilità di provare questa slot machine in versione demo, per fare allenamento e scoprirne tutti i trucchi prima di scommettere dei soldi veri.\nLa slot machine Illusionist ha anche un potenziale di vincita molto interessante, considerando che il suo jackpot più alto offre la possibilità di ottenere un premio pari a ben 5.000 volte l’importo della vostra scommessa. Per provare a mettere le mani sul jackpot avrete a disposizione alcune funzioni speciali come i Wild impilati e il sistema di giri gratuiti.\n\nSimboli e funzionalità speciali di Illusionist\nL’estetica vintage di Illusionist si può apprezzare anche nella scelta dei simboli che si alternano sui rulli: abbiamo innanzitutto i numeri e le lettere delle carte da gioco, dal 10 al K, a cui si aggiungono dei simboli tematici, ossia il coniglio che esce dal cilindro, una colomba bianca, delle mani che eseguono un numero di carte e , ovviamente, il volto dell’illusionista, che tra tutti è quello che paga di più e permette di ottenere il jackpot pari a 5.000 volte la puntata.\nI guanti bianchi scintillanti rappresentano il simbolo Wild del gioco, che sostituisce tutte le altre icone per il completamento di una combinazione vincente.\nNon esiste un simbolo Scatter in Illusionist, ma i giri gratuiti si possono vincere quando i Wild impilati compaiono sul primo o sul quinto rullo.\n",
    "images": [
        {
            "alt": "I simboli della slot online Illusionist",
            "src": "https://img.slotjava.it/wp-content/uploads/2020/04/illusionist-simboli.jpg",
            "filename": "illusionist-simboli.jpg"
        },
        {
            "alt": "Tabella dei pagamenti della slot Illusionist",
            "src": "https://img.slotjava.it/wp-content/uploads/2020/04/illusionist-tabella-pagamenti.jpg",
            "filename": "illusionist-tabella-pagamenti.jpg"
        },
        {
            "alt": "Oltre al gioco normale, a Illusionist hai la possibilità di vincere delle partite bonus",
            "src": "https://img.slotjava.it/wp-content/uploads/2020/04/illusionist-modalitá-bonuns.jpg",
            "filename": "illusionist-modalitá-bonuns.jpg"
        }
    ],
    "featured_image": [
        {
            "alt": "Illusionist",
            "src": "https://img.slotjava.it/wp-content/uploads/2020/04/illusionist-thumb-286x217.jpg",
            "filename": "illusionist-thumb-286x217.jpg"
        }
    ],
    "name": "Illusionist"
}